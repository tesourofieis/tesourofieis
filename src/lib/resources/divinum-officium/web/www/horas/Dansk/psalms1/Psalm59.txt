59:3 Gud, du har forstødt os, du brød løs mod os, * du blev vred på os, rejs os igen!
59:4 Du har bragt landet til at skælve og slå revner, * hel dets brud, for det vakler!
59:5 Du lod dit folk opleve hårde tider, * du gjorde os sanseløse som af vin.
59:6 Dem, der frygter dig, har du givet et banner, * som de kan flygte til for buens skud.
59:7 Giv sejr med din højre hånd, * svar os, så dine yndlinge bliver reddet.
59:8 Gud har talt i sin helligdom: * Med jubel vil jeg udstykke Sikems land og udmåle Sukkots dal..
59:9 Gilead tilhører mig, Manasse tilhører mig, * Efraim er min hjelm,
59:9 Juda er mit scepter. * Moab er mit vaskefad,
59:10 På Edom kaster jeg min sko, * mig skal du hylde, Filistæa!
59:11 Hvem skal føre mig til den befæstede by, * hvem skal lede mig til Edom?
59:12 Du har jo forstødt os, Gud, * du drager ikke ud med vore hære.
59:13 Bring os hjælp mod fjenden, * menneskers hjælp er intet værd.
59:14 Ved Guds hjælp vinder vi sejr, * han tramper vore fjender ned.
