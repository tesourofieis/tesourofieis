[Rank]
Ss. Alexandri et Sociorum Martyrum;;Simplex;;1.1;;vide C3

[Rule]
vide C3;

[Ant 2]
@Commune/C1p

[Versum 2]
@Commune/C1p

[Oratio]
Præsta, quǽsumus, omnípotens Deus: ut, qui sanctórum tuórum Alexándri, Evéntii, Theodúli atque Juvenális natalícia cólimus; a cunctis malis imminéntibus, eórum intercessiónibus, líberemur. 
$Per Dominum.

[Lectio94]
Alexander Romanus, Hadriáno imperatóre regens Ecclésiam, magnam partem Romanæ nobilitátis ad Christum convértit. Is constítuit ut tantummodo panis et vinum in mysterio offerrétur: vinum autem aqua miscéri jussit, propter sánguinem et aquam, quæ ex Jesu Christi látere profluxérunt; et in Cánone Missæ addidit, Qui pridie quam paterétur. Idem decrevit ut aqua benedicta, sale admixto, perpetuo in ecclésia asservarétur, et in cubiculis adhiberétur ad fugándos dæmones. Sedit annos decem, menses quinque et dies viginti, vitæ sanctitáte et salutáribus institútis illustris. Martyrio coronátus est una cum Eventio et Theodúlo presbyteris, sepultúsque est via Nomentana, tertio ab Urbe lápide, eodem in loco, ubi secúri percússus fuerat; creátis diverso témpore mense Decembri presbyteris sex, diáconis duobus et epíscopis per diversa loca quinque. Eórum corpora, póstea in Urbem translata, in ecclésia sanctæ Sabinæ condita sunt. In eumdem diem incidit beáta mors sancti Juvenalis, Narniénsis epíscopi; qui, cum plurimos in ea urbe sanctitáte et doctrina Christo peperísset, clarus miraculis in pace quiévit ibique honorifice sepúltus est.
&teDeum
