[Rank](rubrica tridentina aut rubrica divino)
Quarta die infra Octavam S. Assumptionis Beatæ Mariæ Virginis;;Semiduplex;;2;;vide Sancti/08-15

[Rank] (rubrica 1960)
S. Agapiti Martyris;;Simplex;;1.1;;vide C2

[Rule](rubrica tridentina aut rubrica divino)
vide Sancti/08-15;
9 lectiones;
Doxology=Nat

[Rule](rubrica 1955)
vide C2

[Commemoratio]
!Commemoratio S. Agapiti Martyris
@Commune/C2:Oratio proper
$Oremus
Lætétur Ecclésia tua, Deus, beáti Agapíti Mártyris tui confísa suffrágiis: atque, ejus précibus gloriósis, et devóta permáneat et secúra consístat.
$Per Dominum

[Oratio](rubrica 1955)
@Sancti/08-18r

[Lectio1]
De Canticis canticorum
!Cant 4:1-4
1 (Sponsus) Quam pulchra es, amica mea ! quam pulchra es ! Oculi tui columbarum, absque eo quod intrinsecus latet. Capilli tui sicut greges caprarum quæ ascenderunt de monte Galaad.
2 Dentes tui sicut greges tonsarum quæ ascenderunt de lavacro; omnes gemellis fœtibus, et sterilis non est inter eas.
3 Sicut vitta coccinea labia tua, et eloquium tuum dulce. Sicut fragmen mali punici, ita genæ tuæ, absque eo quod intrinsecus latet.
4 Sicut turris David collum tuum, quæ ædificata est cum propugnaculis; mille clypei pendent ex ea, omnis armatura fortium.
(sed rubrica 1955 omittitur)

[Responsory1]
@Sancti/08-15:Responsory1
(sed rubrica 1955 omittitur)

[Lectio2]
!Cant 4:7-10
7 Tota pulchra es, amíca mea, et mácula non est in te.
8 Veni de Líbano, sponsa mea: veni de Líbano, veni, coronáberis: de cápite Amana, de vértice Sanir et Hermon, de cubílibus leónum, de móntibus pardórum.
9 Vulnerásti cor meum, soror mea, sponsa; vulnerásti cor meum in uno oculórum tuórum, et in uno crine colli tui.
10 Quam pulchræ sunt mammæ tuæ, soror mea sponsa! pulchrióra sunt úbera tua vino, et odor unguentórum tuórum super ómnia arómata.
(sed rubrica 1955 omittitur)

[Responsory2]
@Sancti/08-15:Responsory2
(sed rubrica 1955 omittitur)

[Lectio3]
!Cant 4:11-15
11 Favus distíllans lábia tua, sponsa; mel et lac sub lingua tua: et odor vestimentórum tuórum sicut odor thuris.
12 Hortus conclúsus soror mea, sponsa, hortus conclúsus, fons signátus.
13 Emissiónes tuæ paradísus malórum punicórum, cum pomórum frúctibus, cypri cum nardo.
14 Nardus et crocus, fístula et cinnamómum, cum univérsis lignis Líbani; myrrha et áloe, cum ómnibus primis unguéntis.
15 Fons hortórum, púteus aquárum vivéntium, quæ fluunt ímpetu de Líbano.
(sed rubrica 1955 omittitur)

[Responsory3]
@Sancti/08-15:Responsory3
(sed rubrica 1955 omittitur)

[Lectio4](rubrica tridentina)
De Sermone sancti Joannis Damasceni
!Orat. 2 de Dormitione Deiparæ, sub finem
Ex antiqua accepimus traditione, quod tempore gloriosæ dormitionis beatæ Virginis, universi quidem sancti Apostoli, qui orbem terræ ad salutem Gentium peragrabant, momento temporis in sublime elati, convenerunt Jerosolymis: cumque illic essent, eis visio apparuit angelica, et audita est psalmodia cælestium Potestatum; et sic cum divina gloria in manus Dei sanctam tradidit animam. Ejus autem corpus, quod Deum ineffabili quadam ratione suscepit, cura angelica et apostolica hymnodia elatum, in loculo fuit depositum Gethsemane: quo in loco Angelorum cantus mansit tres dies continuos.

[Lectio4](rubrica divino)
Ex Constitutione Apostolica Pii Papæ duodecimi
_
Sanctorum Patrum ac theologorum argumenta considerationesque Sacris Litteris, tamquam ultimo fundamento, nituntur; quæ quidem almam Dei Matrem nobis véluti ante oculos  proponunt divino Filio suo conjunctissimam, ejusque semper participantem sortem.  Quamóbrem quasi impossibile videtur eam cérnere, quæ Christum concepit, péperit, suo lacte aluit, eumque inter ulnas habuit pectorique obstrinxit suo, ab eodem post terrestrem hanc vitam, etsi non anima, corpore tamen separatam.  Cum Redemptor noster Mariæ Filius sit, haud poterat profecto, útpote divinæ legis observator perfectissimus, præter Æternum Patrem, Matrem quoque suam dilectissimam non honorare. Atqui, cum eam posset tam magno honore exornare, ut eam a sepulcri corruptione servaret incólumem, id reapse fecisse credendum est.

[Responsory4]
@Sancti/08-15:Responsory4

[Lectio5](rubrica divino)
Maxime autem illud memorandum est, inde a sæculo secundo, Mariam Virginem a sanctis Patribus véluti noavm Hevam proponi novo Adæ, etsi subjectam, arctissime conjunctam in certamine illo adversus inferorum hostem, quod quemadmodum in protoevangelio præsignificatur, ad plenissimam deventurum erat victoriam de peccato ac de morte, quæ semper in gentium Apostoli scriptis inter se copulantur.  Quamóbrem, sicut gloriosa Christi anástasis essentialis pars fuit ac postremum hujus victoriæ tropæum, ita Beatæ Virginis commune cum Filio suo certamen virginei corporis « glorificatione » concludendum erat; ut enim idem Apostolus ait, « cum ... mortale hoc induerit immortalitatem, tunc fiet sermo, qui scriptus est: absorpta est mors in victoria. »

[Lectio5](rubrica tridentina)
Post tres autem dies angelico cantu cessante, qui aderant Apostoli cum unus Thomas, qui abfuerat, post tertiura diera venisset, et quod Deum susceperat, corpus adorare voluisset, tumulum aperuerunt; sed orani ex parte sacrum ejus corpus nequaquam invenire potuerunt. Cum ea autem tantum invenissent, in quibus fuerat compositura, et ineffabili, qui ex iis proficiscebatur, essent odore repleti, loculum clauserunt. Ejus mysterii obstupefacti miraculo hoc solum cogitare potuerunt, quod cui placuit ex Maria Virgine carnem suniere, et hominera fieri et nasci, cura esset Deus Verbum, et Dominus gloriæ: quique post partura incoruptam servavit ejus virginitatem, eidem étiam placuit et ipsius, postquara migravit, iramaculatum corpus, incorruptum servatum, translatione honorare ante communem et universalem resurrectionem.

[Responsory5]
@Sancti/08-15:Responsory5

[Lectio6](rubrica divino)
Idcirco augusta Dei Mater, Jesu Christo, inde ab omni æternitate, « uno eodemque decreto » prædestinationis, arcano modo conjuncta, immaculata in suo conceptu, in divina maternitate sua integerrima virgo, generosa Divini Redemptoris socia, qui plenum de peccato ejusque consectariis deportavit triumphum, id tandem assecuta est, quasi supremam suorum privilegiorum coronam, ut a sepulcri corruptione servaretur immunis, utque, quemadmodum jam Filius suus, devicta morte, corpore et anima ad supernam cæli gloriam eveheretur, ubi Regina refulgéret ad ejusdem sui Filii dexteram, immortalis sæculorum Regis.

[Lectio6](rubrica tridentina)
Aderant tunc cum Apostolis sanctissimus Timotheus, primus episcopus Ephesiorum, et Dionysius Areopagita, sicut ipse testatur in iis, quæ de beato Hierotheo, qui ipse quoque tunc aderat, scripsit ad prædictum Timotheum, sic dicens: Nam étiam apud ipsos a Deo afflatos sacrorum antistites, quando nos quoque, ut nosti, et multi ex sanctis nostris fratribus, ad contuendum corpus, quod vitæ principium dedit, et Deum suscepit, convenissemus (aderat autem et Domini frater Jacobus, et Petrus, suprema et antiquissima theologorum summitas): et viso sacro corpore, placuit omnibus, prout quisque poterat, hymnis celebrare infinitam bonitatem divinæ potentiæ.

[Responsory6]
@Sancti/08-15:Responsory6

[Lectio7](rubrica tridentina)
Léctio sancti Evangélii secúndum Lucam
!Luc 10:38-42
In illo témpore: Intravit Jesus in quoddam castellum: et mulier quædam, Martha nomine, excepit illum in domum suam. Et réliqua.
_
De Homilia sancti Augustíni Epíscopi
!Ex Serm. 27 de Verbis Dom., paulo ante medium
Bene Martha circa corporalem Domini, quid dicam, necessitatem, an voluntatem? ministrebat carni mortali. Sed quis erat in carne mortali? In principio erat Verbum, et Verbum erat apud Deum, et Deus erat Verbum. Ecce quod Maria audiebat. Verbum caro factum est, et habitavit in nobis. Ecce Martha cui ministrabat. Ergo Maria meliorem partem elegit, quæ non auferetur ab ea. Hoc enim elegit, quod semper manebit, ideo non auferetur ab ea.

[Lectio7](rubrica divino)
Lectio sancti Evangelii secundum Lucam
!Luc 1:41-50
In illo tempore: Repleta est Spiritu Sancto Elisabeth et exclamavit voce magna, et dixit: Benedicta tu inter mulíeres. Et réliqua.
_
Homilia sancti Petri Damiani Episcopi
!In Nativitate B. M. V.
Virgo Dei Genitrix, cujus pulchritudinem sol et luna mirantur, súbveni, dómina, clamantibus ad te jugiter: Revértere, revértere Sunamítis, revértere, revértere, ut intueamur te. Tu benedicta, et super benedicta, revértere per potentiam.  Fecit in te magna qui potens est, et data est tibi omnis potestas in cælo et in terra.  Nihil tibi impossibile, cui possibile est desperatos in spem beatitudinis relevare.  Quomodo enim illa potestas tuæ potentiæ poterit obviare, quæ de carne tua carnis suscepit originem?  Accedis enim ante illud aureum humanæ, reconciliationis altare, non solum rogans, sed imperans, dómina, non ancilla.  Moveat te natura, potentia moveat, quia quanto potentior, tanto misericordior esse debebis.  Potestati enim cedit ad gloriam, injurias ulcisci nolle cum possit.  Revértere per amórem.  Scio, dómina, quia benignissima es, et amas nos amóre invincibili, quos in te et per te Filius tuus et Deus tuus summa dilectione dilexit.  Quis scit quoties refrigeras iram Judicis, cum justitiæ virtus a præsentia deitatis egréditur?

[Responsory7]
@Sancti/08-15:Responsory7

[Lectio8](rubrica divino)
Revértere per singularitatem. In manibus tuis sunt thesauri miserationum Domini, et sola electa es, cui gratia tanta conceditur. Absit ut cesset manus tua, cum occasionem quæras salvandi miseros et misericordiam effundendi! neque enim tua gloria minúitur, sed augetur, cum pœnitentes ad veniam, justificati ad gloriam assumuntur. Revértere ergo, Sunamítis, id est despecta, cujus animam pertransivit gladius quæ fabri uxor appellata fuisti.  Ad quid?  Ut intueamur te. Summa gloria est post Deum te vidére, adhærére tibi, et in tuæ protectionis munimine demorari. Audi nos. Nam et Filius nihil negans honorat te, qui est Deus benedictus in sæcula sæculorum. Amen.

[Lectio8](rubrica tridentina)
Circa unum Maria se voluit occupari. Jam tenebat: Mihi autem adhærere Deo bonum est. Sedebat ad pedes capitis nostri. Quanto humilius sedebat, tanto amplius capiebat. Confluit enim aqua ad humilitatem convallis, denotat de tumoribus collis. Non ergo Dominus opus reprehendit, sed munus distinxit. Circa multa es occupata: porro unum est necessarium. Jam hoc sibi Maria elegit.

[Responsory8]
@Sancti/08-15:Responsory8

[Lectio9](rubrica divino)
!Pro S. Agapito Martyre
Agapitus Prænestínus, quindecim annos natus, Aureliáno imperatóre, martyrii cupidíssimus, cum propter constantiam religiónis, imperatóris jussu, primum nervis diutíssime cæsus, deínde in tetrum carcerem conjéctus esset, ut nihil omnino per quatuor dies gustaret, e custódia est edúctus. Et, ardéntibus carbónibus capiti ejus impositis, Deo agens grátias, íterum afféctus verbéribus, nudus ita pédibus suspénsus est, ut ingens fumus e subjecto igne os ejus obrúeret. Tum fervens aqua in ejus ventrem effúsa est, maxillǽque confractæ. Quo témpore judex, e tribunali lapsus, paulo post mórtuus est. Ea re incénso imperatóre, sanctum juvenem jubénte feris óbjici, cum illæ non audérent attingere, Præneste gládio percússus est.
&teDeum

[Lectio93]
!Pro S. Agapito Martyre
Agapitus Prænestínus, quindecim annos natus, Aureliáno imperatóre, martyrii cupidíssimus, cum propter constantiam religiónis, imperatóris jussu, primum nervis diutíssime cæsus, deínde in tetrum carcerem conjéctus esset, ut nihil omnino per quatuor dies gustaret, e custódia est edúctus. Et, ardéntibus carbónibus capiti ejus impositis, Deo agens grátias, íterum afféctus verbéribus, nudus ita pédibus suspénsus est, ut ingens fumus e subjecto igne os ejus obrúeret. Tum fervens aqua in ejus ventrem effúsa est, maxillǽque confractæ. Quo témpore judex, e tribunali lapsus, paulo post mórtuus est. Ea re incénso imperatóre, sanctum juvenem jubénte feris óbjici, cum illæ non audérent attingere, Præneste gládio percússus est.
&teDeum
