[Rank]
S. Abdon et Sennen Martyrum;;Simplex;;1.1;;vide C3

[Rule]
vide C3;

[Oratio]
Deus, qui sanctis tuis Abdon et Sennen ad hanc glóriam veniéndi copiósum munus grátiæ contulísti: da fámulis tuis suórum véniam peccatórum; ut, Sanctórum tuórum intercedéntibus méritis, ab ómnibus mereántur adversitátibus liberári.
$Per Dominum

[Lectio93]
Abdon et Sennen Persæ, Decio imperatóre, accusáti quod córpora Christianórum, quæ inhumáta projiciebántur, in suo prædio sepelissent, jussu imperatóris comprehendúntur, et diis jubéntur sacrificare. Quod cum fácere neglígerent, et Jesum Christum Deum constantíssime prædicarent, tráditos in arctam custódiam, Romam póstea rédiens Decius vinctos duxit in triumpho. Qui cum in Urbe ad simulacra attracti essent, ea detestáti conspuérunt. Quam ob rem ursis ac leónibus objecti sunt; quos feræ non audébant attingere. Demum, gládiis trucidati, colligátis pédibus tracti sunt ante solis simulacrum. Quorum corpora, clam inde asportata, Quirínus diaconus sepelívit in suis ædibus.
&teDeum
