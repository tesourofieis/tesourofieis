123:1 Nisi Dóminus fuísset pro nobis, dicat jam Israël, * nisi Dóminus fuísset pro nobis:
123:2 Cum insúrgerent hómines in nos, * tunc vivos deglutíssent nos.
123:3 Cum excandésceret furor eórum in nos, * tunc aqua submersísset nos;
123:4 Torrens transísset super nos; * tunc transíssent super nos aquæ tuméntes.
123:5 Benedíctus Dóminus, qui non dedit nos * in prædam déntibus eórum.
123:6 Anima nostra sicut avis erépta est * de láqueo venántium:
123:7 Láqueus contrítus est, * et nos liberáti sumus.
123:8 Adjutórium nostrum in nómine Dómini, * qui fecit cælum et terram.
