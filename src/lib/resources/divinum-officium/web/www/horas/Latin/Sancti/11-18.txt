@Sancti/11-18o

[Rule]
ex C8;
9 lectiones
(rubrica divino aut rubrica 1955) Festum Domini

[Lectio5]
@Sancti/11-18o
Idem beátus Silvester basilicam sancti Pauli Apóstoli, in via Ostiénsi ab eodem Constantino imperatóre magnificentíssime ædificatam, dedicávit. Quas basilicas idem imperátor multis prædiis attributis locupletávit, ac munéribus amplíssimis exornávit.

[Lectio6]
Porro Vaticanam basilicam, vetustáte jampridem collabentem, ac proptérea multórum Pontificum pietáte latius ac magnificentius a fundamentis erectam, Urbanus octavus, hac eádem recurrénte die anni millesimi sexcentésimi vigesimi sexti, solemni ritu consecrávit. Basilicam vero Ostiensem, quum dira incendii vis anno millesimo octingentésimo vigesimo tertio penitus consumpsísset, indefessa quatuor Pontificum cura splendidius quam antea erectam, et ab intéritu véluti vindicátum, Pius nonus, auspicatíssimam nactus occasiónem qua dogma de immaculáta beátæ Maríæ Vírginis Conceptióne, nuper ab ipso proclamátum, ingentem cardinalium et episcopórum númerum ex dissitis étiam catholici orbis regiónibus Romam attraxerat; die décima Decembris anni millesimi octingéntesimi quinquagesimi quarti, tanta circúmdatus purpuratórum patrum et antistitum coróna, solemniter dedicávit, ejusque celebritátis memóriam hac die recoléndam decrevit.
