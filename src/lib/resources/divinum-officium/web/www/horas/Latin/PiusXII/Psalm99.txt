99:1 Exsultáte Dómino, omnes terræ; * servíte Dómino cum lætítia;
99:2 Introíte in conspéctum ejus * cum exsultatióne.
99:3 Scitóte Dóminum esse Deum: ipse fecit nos et ipsíus sumus, * pópulus ejus et oves páscuæ ejus.
99:4 Introíte portas ejus cum laude, átria ejus cum hymno; * celebráte eum, benedícite nómini ejus.
99:5 Nam bonus est Dóminus, in ætérnum misericórdia ejus, * et in generatiónem et generatiónem fidélitas ejus.
