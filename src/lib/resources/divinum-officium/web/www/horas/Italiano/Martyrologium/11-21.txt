21 Novembre
_
A Gerusalémme la Presentazione della beata Vergine Madre di Dio Maria al tempio.
Nello stesso giorno il natale del beato Rufo, di cui san Pàolo Apostolo scrive ai Romani.
A Roma la passione dei santi Celso e Clemènte.
A Reims, in Frància, sant'Albérto, Vescovo di Liégi e Martire, il quale fu ucciso per aver difeso la libertà ecclesiastica.
Presso Ostia il natale dei santi Martiri Demétrio ed Onorio. 
In Spagna i santi Martiri Onorio, Eutichio e Stéfano.
Nella Panfilia sant'Eliodoro Martire, nella persecuzione di Aureliano, sotto il Preside Ezio. Dopo lui gli stessi carnefici, convertitisi alla fede, furono sommersi nel mare.
A Roma san Gelàsio primo. Papa, illustre per dottrina e per santità.
A Verona san Màuro, Vescovo e Confessore.
Nel monastero di Bobbio la deposizione di san Colombàno Abate, il quale, fondatore di molti cenobi, fu Padre di moltissimi Monaci, e, illustre per molte virtù, in buona vecchiaia si riposò.