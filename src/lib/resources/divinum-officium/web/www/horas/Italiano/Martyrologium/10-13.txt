13 Ottobre
_
Sant'Edoardo, Re degl'Inglési e Confessore, il quale si addormentò nel Signore il cinque Gennaio, ma si festeggia principalmente in questo giorno, per la Traslazione del suo corpo.
Presso Tróade, città dell'Asia minore, il natale di san Carpo, discepolo del beato Pàolo Apostolo.
Così pure a Cordova, in Spagna, il natale dei santi Martiri Fàusto, Gennaro e Marziàle, i quali, straziati prima colla pena dell'eculeo, quindi rase loro le ciglia, cavati i denti, e tagliate anche le orecchie e le narici, col tormento del fuoco compirono il martirio.
A Salonicco san Fiorénzo Martire, il quale, dopo vari tormenti, fu arso col fuoco.
Presso Stockerau, in Austria, san Colmànno Martire.
Ad Antióchia san Teófilo Vescovo, il quale, sesto dopo il beato Piétro Apostolo, tenne il Pontificato di quella Chiesa.
A Tours, in Frància, san Venànzio, Abate e Confessore.
Presso Subiàco, nel Làzio, santa Celidònia Vergine.