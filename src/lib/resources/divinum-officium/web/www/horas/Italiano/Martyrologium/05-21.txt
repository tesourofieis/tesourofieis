21 Maggio
_
San Valènte Vescovo, ucciso insieme a tre fanciulli.
Ad Alessandria la commemorazione dei santi Martiri Secóndo Prete, ed altri, i quali nei sacri giorni della Pentecoste, sotto l'Imperatore Costanzo, dall'Ariano Vescovo Giorgio furono fatti uccidere crudelissimamente.
Nella Mauritania Cesariénse il natale dei santi Martiri Diaconi Timòteo, Polio ed Eutichio, i quali, disseminando la divina parola nella medesima regione, meritarono di essere egualmente coronati.
A Cesarèa, nella Cappadócia, il natale di santi Martiri Polièuto, Vittóre e Donato.
A Cordova, nella Spagna, san Secondino Martire.
Nello stesso giorno i santi Martiri Sinésio e Teopómpo.
A Cesarèa di Filippo il natale dei santi Martiri Nicóstrato ed Antioco Tribuni, con altri soldati.
Ad Alessandria la commemorazione dei santi Vescovi e Preti, i quali, mandati in esilio dagli Ariani, meritarono di essere uniti ai santi Confessori.
A Nizza, presso il fiume Varo, sant'Ospizio Confessore, insigne per virtù di astinenza e spirito di profezia.