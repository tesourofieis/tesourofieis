11 Aprile
_
San Leone primo. Papa, detto Magno, Confessore e Dottore della Chiesa, il cui giorno natalizio si commemora il dieci Novembre.
A Pèrgamo, in Asia, sant'Antipa, testimonio fedele, di cui san Giovànni fa menzione nell'Apocalisse. Lo stesso Antipa, poi, sotto l'Imperatore Domiziano compì il martirio, racchiuso in un bue di bronzo infuocato.
A Salóna, nella Dalmàzia, i santi Martiri Donnióne Vescovo, con otto soldati.
A Cortina, in Càndia, san Filippo Vescovo, chiarissimo per santità e dottrina, il quale, ai tempi di Marco Antonino Vero e Lucio Aurélio Cómmodo, governò e difese dal furore dei pagani e dalle insidie degli eretici la Chiesa a sè affidata.
A Nicomèdia sant'Eustòrgio Prete.
A Spolèto sant'Isàcco, Monaco e Confessore, le cui virtù sono ricordate da san Gregòrio Papa.
Presso Gaza, in Palestina, san Barsanùfio Anacoreta, al tempo dell'Imperatore Giustiniano.
A Lucca, in Toscàna, santa Gemma Galgàni, Vergine, mirabile per la santità della vita e l'estatica visione della Passione del Signore, dal Papa Pio dodicesimo annoverata nel numero delle Sante.