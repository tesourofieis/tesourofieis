24 (25 nell'anno bisestile) Febbraio
_
In Giudèa il natale di san Mattia Apostolo, il quale, dopo l'Ascensione del Signore, eletto a sorte dagli Apostoli in luogo di Giuda il traditore, fu martirizzato per la predicazione del Vangelo.
A Roma santa Primitiva Martire.
A Rouen la passione di san Pretestàto, Vescovo e Martire.
A Cesarèa, in Cappadócia, san Sèrgio Martire, di cui si hanno memorabili fatti.
In Africa i santi Martiri Montàno, Lucio, Giuliano, Vittórico, Flaviàno e Compagni, che furono discepoli di san Cipriàno, e sotto l'Imperatore Valeriàno compirono il martirio.
A Trèviri san Modèsto, Vescovo e Confessore.
Presso Stilo, in Calabria, san Giovanni, detto Teréste, insigne per lodevole vita monastica e per santità.
In Inghiltérra sant'Edilbèrto, Re dei Cànzii, il quale da santo Agostino, Vescovo degli Inglesi, fu convertito alla fede di Cristo.
A Gerusalèmme la prima invenzione del capo di san Giovanni Battista, Precursore del Signore.