23 Aprile
_
Il natale di san Giorgio Martire, il cui illustre martirio si venera dalla Chiesa di Dio tra le corone dei Martiri.
Nel villaggio di Tenkitten, presso il golfo di Dànzica, in Prussia, si ricorda pure il natale di sant'Adalbérto, Vescovo di Praga e Martire, che predicò il Vangelo ai Polacchi e agli Ungheresi.
A Valènza, nella Frància, la passione dei santi Martiri Felice Prete, Fortunato ed Achilleo Diaconi. Questi, essendo stati mandati dal beato Irenèo, Vescovo di Lione, a predicare la parola di Dio, e avendo convertito alla fede di Cristo la maggior parte di quella città, furono gettati in prigione dal comandante Cornélio; quindi, lunghissimamente flagellati, spezzate loro le gambe, legati intorno a ruote, tormentati col fumo mentre erano appesi sull'eculeo, finalmente furono uccisi colla spada.
A Milano san Màrolo, Vescovo e Confessore.
A Toul, nella Frància, san Gerardo, Vescovo della stessa città.