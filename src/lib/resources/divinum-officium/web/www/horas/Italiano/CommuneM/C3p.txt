[Name]
Commune Plurimorum Martyrum Tempore Paschali

[Rule]
Psalmi Dominica
Antiphonas horas
Psalm5 Vespera=115

[Ant Matutinum]
I giusti staranno * con grande sicurezza davanti a coloro che li perseguitarono, alleluia.;;1
;;2
;;10
;;14
;;15
;;23
V. Santi e giusti, gioite nel Signore, alleluia.
R. Iddio vi ha scelti per sua eredità, alleluia.
I giusti risplenderanno * come il sole dinanzi a Dio, alleluia.;;32
;;33
;;45
;;60
;;63
;;78
V. La luce perpetua risplenderà per i tuoi santi, o Signore, alleluia.
R. E l'eternità dei secoli, alleluia.
La luce perpetua * risplenderà per i tuoi santi, o Signore, e l'eternità dei secoli, alleluia.;;259;254;255
V. Essi saranno incoronati di eterna letizia, alleluia.
R. Avranno gaudio e consolazione, alleluia.

[Lectio1]
Dalla lettera di San Paolo apostolo ai Romani
!Rom 8:12-19
12 Siamo, o fratelli, debitori non alla carne, sicché viviamo secondo la carne.  
13 Poiché se vivrete secondo la carne, morrete: se poi con lo spirito darete morte alle azioni della carne, vivrete. 
14 Tutti quelli infatti  che sono mossi dallo Spirito di Dio, sono figli di Dio. 
15 Perocché non avete ricevuto lo spirito di servitù per di bel nuovo temere, ma avete ricevuto lo spirito di adozione in figli, mercè cui gridiamio: Abba (Padre). 
16 Poiché lo stesso Spirito fa fede al nostro spirito, che noi siamo figli di Dio. 
17 E se (siamo) figli, (siamo) anche eredi:  eredi di Dio e coeredi di Cristo:  se però patiamo con lui per essere con lui glorificati.
18 Perocché io tengo per certo che i patimenti del tempo presente non hanno proporzione colla futura gloria che si manifesterà in noi. 
19 Poiché questo mondo creato sta alle vedette, aspettando la manifestazione dei figli di Dio. 

[Lectio2]
!Rom 8:28-34
28 Ora noi sappiamo che tutte le cose tornano a bene per coloro che amano Dio, per coloro, i quali secondo il proponimento (di lui) sono stati chiamati santi. 
29 Poiché coloro che egli ha preveduti, li ha anche predestinati ad essere conformi all'immagine del Figlio suo, ond'egli sia il primogenito tra molti fratelli. 
30 Coloro poi che ha predestinati, li ha anche chiamati: e quelli che ha chiamati, li ha anche giustificati: e quelli che ha giustificati, li ha anche glorificati.
31 Che diremo adunque a tali cose? Se Dio è per noi, chi sarà contro di noi? 
32 Egli che non risparmiò nemmeno il proprio Figlio, ma lo ha dato a morte per tutti noi: come non ci ha donate ancora con esso tutte le cose? 
33 Chi porterà accusa contro gli eletti di Dio? Dio è, che giustifica, 
34 Chi è che condanni? Cristo Gesù è quegli che è morto, anzi che è anche risuscitato, che sta alla destra di Dio, che anche sollecita per noi.

[Lectio3]
!Rom 8:35-39
35 Chi ci dividerà adunque dalla carità dì Cristo? forse la tribolazione? forse l'angustia? forse la fame? forse la nudità? forse il pericolo? forse la persecuzione? forse la spada? 
36 (Conforme sta scritto: Per te noi siamo ogni dì messi a morte siam riputati come pecore da macello). 
37 Ma di tutte queste cose siam più che vincitori per colui che ci ha amati. 
38 Poichè io son sicuro che né la morte, né la vita, né gli angeli, né i principati, né le virtù, né ciò che ci sovrasta, né quel che ha da essere, né la fortezza, 
39 Né l'altezza, né la profondità, né alcun'altra cosa creata potrà dividerci dalla carità di Dio, la quale è in Cristo Gesù Signor nostro.

[MM Capitulum]
!Sap 5:5
Ecco come essi sono contati nel numero dei figli di Dio, e tra i santi è la loro sorte.
$Deo gratias
_
V. Preziosa è agli occhi del Signore, alleluia.
R. La morte dei suoi santi, alleluia.

[Lectio4]
Sermone di s. Ambrogio vescovo
!Serm. 22
È giusto e conveniente, o fratelli, che dopo aver celebrato con gioia nella Chiesa la solennità della Pasqua, ci rallegriamo ancora con i santi martiri, e che annunziamo la gloria della risurrezione del Signore a coloro che hanno partecipato alla sua stessa passione. Poiché, se essi furono associati nell'umiliazione, devono esserlo anche nel trionfo. Così infatti ci insegna il santo Apostolo: "Come siete stati compagni della passione, così lo sarete pure della risurrezione"; e aggiunge: "se soffriremo con lui, regneremo anche insieme a lui". Coloro dunque che hanno sofferto dei mali per Cristo, devono avere anche la gloria con Cristo.  

[Lectio5]
Annunciamo, dico, ai santi martiri la grazia della Pasqua del Signore; perché, mentre predichiamo che sono stati tolti i sigilli alla sua sepoltura, vengano aperti anche i loro sepolcri; e mentre diciamo che il suo corpo morto, nel tepore delle sue vene sentì d'un tratto ritornare il vigore, anche le loro membra già fredde si riscaldino al calore dell'immortalità. La stessa legge infatti che ha risuscitato il Signore, risuscita anche i martiri. Perché, come hanno sperimentato la via della sua passione, così sperimenteranno anche quella della vita. In un salmo infatti è stato scritto: "Mi hai fatto conoscere le vie della vita". Questo di certo è detto riguardo alla persona del Salvatore risuscitato; nel senso che, ritornando dopo la morte dagli inferi al cielo, egli fu il primo a conoscere la via della vita che fino allora era rimasta sconosciuta.  

[Lectio6]
Infatti prima della venuta di Cristo era sconosciuta la via della vita, che non era ancora stata calcata dalle orme di nessun risorto. Ma, resa nota quando Cristo risorse, furono poi in moltissimi a calcarne il suolo. Di essi il santo Evangelista dice: "Con lui risorsero i corpi di molti santi ed entrarono nella città santa". Perciò, mentre il Signore nella sua risurrezione ha detto: "Mi hai fatto conoscere le vie della vita" anche noi possiamo ora dire al Signore: "Ci hai fatto conoscere le vie della vita". Infatti ci ha fatto conoscere le vie della vita, quello stesso che ci ha mostrato il sentiero che porta alla vita.  Mi ha fatto conoscere le vie della vita quando mi ha insegnato la fede, la misericordia, la castità; per queste vie infatti si giunge alla salvezza.

[Lectio7]
Dal Vangelo secondo Giovanni
!Giov 15:1-7
In quel tempo Gesù disse ai suo discepoli: "Io sono la vera vite e il Padre mio è l'agricoltore". (continua nella Messa del giorno)
_
Omelia di s. Agostino vescovo.
!Tratto 80, su Giovanni
Questo tratto del Vangelo, o fratelli, in cui il Signore afferma essere egli la vite e i suoi discepoli i tralci, si deve intendere nel senso che egli, Gesù Cristo, uomo, mediatore tra Dio e gli uomini, è il capo della Chiesa e noi le sue membra. Ora la vite e i tralci sono della stessa natura. Perciò egli, essendo Dio, della cui natura noi non siamo, si fece uomo affinché la natura umana fosse in lui come una vite, di cui anche noi uomini potessimo essere i tralci.

[Responsory7]
R. Io sono la vera vite, voi i tralci: 
* se uno rimane in me ed io in lui, questi porta molto frutto, alleluia, alleluia.
V.  Come il Padre ha amato me, così io ho amato voi.
R. Se uno rimane in me ed io in lui, questi porta molto frutto, alleluia, alleluia.

[Responsory7c]
R. La vostra tristezza, alleluia, 
* si cambierà in gioia, alleluia, alleluia.
V. Il mondo godrà, voi invece sarete tristi. Ma la vostra tristezza.
R. Si cambierà in gioia, alleluia, alleluia.

[Lectio8]
Che cosa significa dunque: "Io sono la vera vite"? Forse, aggiungendo "vera", si è riferito per opposizione a quella vite da cui è stata presa questa similitudine? Infatti, egli si dice vite per similitudine, non in senso proprio, come si dice pecora, agnello, leone, roccia, pietra angolare e simili; questi sono più veri di quella, perché da essi sono dedotte le similitudini, non le proprietà. Ma quando dice: "Io sono la vera vite", certamente vuole distinguersi da quella cui fu detto: "Come ti sei trasformata in amarezza, vite straniera?". Infatti, in che modo può essere vite vera quella da cui si è aspettato che producesse uva ed invece ha prodotto delle spine?

[Responsory8]
R. I suoi nazirei sono divenuti più candidi della neve, alleluia, e a Dio hanno dato splendore. 
* E come il latte si sono rassodati, alleluia, alleluia.
V. Più candidi della neve, più bianchi del latte, più vermigli dell'avorio antico, più belli dello zaffiro.
R. E come il latte si sono rassodati, alleluia, alleluia.
&Gloria
R. E come il latte si sono rassodati, alleluia, alleluia.

[Lectio9]
"Io sono, dice, la vera vite, e il Padre mio è l'agricoltore". Sono forse una stessa cosa la vite e l'agricoltore? Cristo è la vite se si ha riguardo alla sua natura che gli permette di dire: "Il Padre è più grande di me". Se invece si pensa alla natura che gli fa dire: "Io e il Padre siamo una cosa sola" egli è anche agricoltore; e non lo è come lo sono quelli che eseguono il loro. lavoro operando dall'esterno; ma lo è in modo tale da dare anche un incremento interiore. Infatti « né chi pianta, né chi innaffia, è qualche cosa, ma chi dà un incremento, cioè Dio ». Ma Cristo è certamente Dio, perché il Verbo era Dio; per cui egli e il Padre sono una cosa sola. E se il Verbo si è fatto uomo, che prima non era, rimane però quello che era.