17 Gennaio
_
Niella Tebàide sant'Antonio Abate, il quale, padre di molti Monaci, visse celeberrimo per la vita e miracoli; le sue gesta furono descritte da sant'Atanasio in un celebre volume. Il suo sacro corpo però, sotto l'Imperatore Giustiniano, fu ritrovato per divina rivelazione, portato ad Alessandria e sepolto nella chiesa di san Giovanni Battista.
A Langres, in Frància, i santi trigèmini Speusippo, Eleusippo e Meleusippo, i quali, assieme alla nonna Leonilla, furono coronati col martirio, al tempo dell'Imperatore Marco Aurélio.
Presso Bourges, in Aquitània, la deposizione di san Sulpizio Vescovo, detto il Pio, la cui vita e morte preziosa è comprovata da gloriosi miracoli.
A Roma, nel monastero di sant'Andréa, i beati Monaci Antonio, Mérulo e Giovanni, dei quali scrive san Gregorio Papa.
Nella regione di Edéssa, nella Mesopotàmia, san Giuliano eremita, soprannominato Saba, il quale, al tempo dell'Imperatore Valènte, con la virtù dei miracoli risollevò la fede cattolica in Antiochia, dove era decaduta quasi del tutto.
A Roma l'Invenzione dei santi Martiri Diodóro Prete, Mariano Diacono e Compagni, i quali conseguirono il martirio il primo Dicembre, al tempo in cui il Papa santo Stèfano reggeva la Chiesa di Dio.