9 Gennaio
_
Ad Antiochia, sotto Diocleziano e Massimiàno, il natale dei santi Giuliàno Martire e Basilissa Vergine, moglie del medesimo Giuliàno. Questa, avendo col marito conservata la verginità, in pace finì la vita; Giuliàno poi, dopo che vide arsa viva una moltitudine di Sacerdoti e di Ministri della Chiesa di Cristo, i quali, per la crudeltà della persecuzione, si erano rifugiati presso di loro, anch'egli per ordine del Preside Marciàno fu straziato con moltissimi tormenti e condannato alla pena capitale. Con lui patirono pure António Prete, Anastàsio, che dal medesimo Giuliàno era stato risuscitato da morte e fatto partecipe della grazia di Cristo, Celso fanciullo insieme con sua madre Marcionilla, sette fratelli, e moltissimi altri.
A Smirne i santi Martiri Vitàle, Revocàto e Fortunàto.
In Africa i santi Martiri Epittèto, Giocóndo, Secóndo, Vitàle, Felice ed altri sette.
Nella Mauritània Cesariénse santa Marciàna Vergine, che fu data alle fiere e così compì il martirio.
A Sebàste, nell'Armènia, san Piètro Vescovo, figlio dei santi Basilio ed Emmélia, e fratello dei santi Basilio Magno e Gregório Nisséno Vescovi, e di Macrina Vergine.
Ad Ancóna san MarcellinoVescovo, il quale (come scrive san Gregório Papa) per divina virtù liberò quella città dall'incendio.