20 Giugno
_
Nell'isola Ponza il natale di san Silvério, Papa e Martire, il quale, non avendo voluto ristabilire Antimo, Vescovo eretico, deposto dal suo predecessore Agapito, fu da Belisario, per istigazione dell'empia Teodora Augusta, cacciato in esilio, ed ivi morì sfinito per i molti disagi sopportati per la fede cattolica.
A Roma la deposizione di san Novàto, che fu figlio del beato Pudénte Senatore e fratello di san Timòteo Prete, e delle sante Vergini di Cristo Pudenziàna e Prasséde, i quali dagli Apostoli furono ammaestrati nella fede. La loro casa, cambiata in chiesa, porta il Titolo del Pastóre.
A Tomi, nel Ponto, i santi Martiri Pàolo e Ciriaco.
A Petra, nella Palestina, san Macario Vescovo, il quale, essendo stato dagli Ariani molto maltrattato e confinato nell'Africa, Confessore si riposò in Dio.
A Siviglia, in Spagna, santa Fiorentina Vergine, sorella dei santi Leandro ed Isidoro Vescovi.