3 Ottobre
_
Santa Teresa del Bambino Gesù, dell'Ordine dei Carmelitani Scalzi, Vergine, speciale Patrona di tutte le Missioni: il suo giorno natalizio si commemora il trenta Settembre.
A Roma, all'Orso pileàto, san Càndido Martire.
Nell'antica Sassonia i due santi Martiri Evàldi, i quali, essendo Preti ed avendo ivi incominciato a predicar Cristo, furono presi dai pagani ed uccisi; sopra i loro corpi un grande splendore, visto lungamente di notte, dimostrò dove fossero e quanto merito avessero.
Nello stesso giorno i santi Martiri Dionigi, Fàusto, Càio, Piètre, Pàolo ed altri quattro, i quali prima, sotto Décio, soffrirono molto, e alla fine sotto Valeriàno, lungamente tormentati dal Preside Emiliàno, meritarono la palma del martirio.
Nell'Africa san Massimiano, Vescovo di Pagai, il quale, dai Donatisti più volte crudelissimamente tormentato, finalmente venne precipitato da un'alta torre, e lasciato per morto; ma, raccolto dai passanti e risanato con pietosa cura, non cessò di difendere la fede cattolica, finché, illustre per la gloria della confessione, si riposò nel Signore.
A Leon, nella Spagna, san Froilàno, Vescovo della stessa città, illustre per lo zelo nel propagare la vita monastica, per la beneficenza verso i poveri, per le altre virtù e pei miracoli.
Nella diocesi di Namur, in Bélgio, san Geràrdo Abate. 
In Palestina sant'Esichio Confessore, discepolo di sant'Ilarióne e suo compagno nel pellegrinaggio.
A Savóna, in Liguria, santa Maria Giuséppa Rosséllo, Fondatrice delle Figlie di Nostra Signora della Misericordia, gloriosa per opere di carità, che il Papa Pio dodicesimo annoverò fra le sante Vergini.