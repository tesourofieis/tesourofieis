[Rank]
Św. Macieja Apostoła;;Duplex II classis;;5.1;;ex C1

[Rank] (rubrica 1960)
Św. Macieja Apostoła;;Duplex II classis;;5;;ex C1

[Rule]
ex C1;
Antiphonas horas
Psalmi Dominica
9 lectiones

[Oratio]
Boże, który świętego Macieja do liczby Apostołów swych przyjąłeś, spraw, prosimy Cię, abyśmy za wstawiennictwem jego, doznawali zawsze opieki i miłosierdzia Twego.
$Per Dominum

[Lectio1]
Z Dziejów Apostolskich
!Dz 1:15-18
15 W one dni powstawszy Piotr w pośród braciéj, rzekł: (a był poczet osób wespółek jakoby sto dwadzieścia),
16 mężowie bracia, musiałoć się wypełnić Pismo, które opowiedział Duch Święty przez usta Dawidowe, o Judaszu, (który był wodzem tych, co poimali Jezusa,) 
17 Który był policzony z nami, i dostała mu się cząstka tego usługowania.
18 A onci otrzymał rolą z zapłaty niesprawiedliwości, a obiesiwszy się, rozpukł się na poły, i wypłynęły wszystkie wnętrzności jego. 

[Lectio2]
!Dz 1:19-22
19 I stało się jawno wszystkim mieszkającym w Jeruzalem, tak iż nazwano onę rolą ich językiem Haceldama, to jest, rola krwie.
20 Albowiem napisano w księgach Psalmów: Niechaj będzie ich mieszkanie puste, a niech nie będzie, ktoby w niem mieszkał, a biskupstwo jego niech weźmie drugi. 
21 Potrzeba tedy z tych mężów którzy się z nami schodzili przez wszystek czas, którego Pan Jezus wchodził i wychodził między nami,
22 począwszy ode chrztu Janowego aż do tego dnia, w który jest wzięt od nas, aby jeden z nich był z nami świadkiem zmartwychwstania jego.

[Lectio3]
!Dz 1:23-26
23 I postanowili dwu. Józepha, którego zwano Barsabas, którego zwano Justem, i Macieja.
24 A modląc się, mówili: Ty, Panie, który znasz serca wszystkich, okaż któregoś obrał z tych dwu jednego.
25 Aby wziął miejsce usługowania tego i Apostolstwa, z którego wypadł Judasz, aby odszedł na miejsce swe.
26 I dali im losy, i padł los na Macieja, i policzon jest z jedenaścią Apostołów.

[Lectio4]
Z wykładu świętego Augustyna, Biskupa Na psalm 86
!Przed połową
Fundamenta jego na górach świętych: miłuje Pan bramy Syońskie. Czemuż fundamentami są Apostołowie i Prorocy? Że ich powaga nasze słabości dźwiga. Czemu są bramy? Że przez nie wchodzimy do Królestwa Niebieskiego. Nauczają nas bowiem: a gdy przez nie wchodzimy przez Chrystusa wchodzimy, bo on jest furtką. A gdy nam powiadają że dwanaście bram Jeruzalem, i jedną bramą Chrystus i dwanaście bram tenże Chrystus i przetoż dwanaście Apostołów. Wielka tajemnica jest znaczenie tej liczby dwanaście. Siedzicie na dwunastu stolicach, sądząc dwanaście pokoleń Izraela.

[Lectio5]
Jeśli tam dwanaście stołków jest, nie masz gdzieby siedział trzynasty Paweł Apostoł i nie wiem jako będzie sądził; a sam powiedział że ma sądzić nie tylko ludzi, lecz i Anioły. Któreż to Anioły, jedno odstępne? Nie wiecie prawi że i Anioły sądzić będziemy? Rzekła by tedy gromada: cóż się chełpisz złym sądem? gdzież będziesz siedział? Dwanaście stolców rzekł Pan, dwanaście Apostołów, jeden Judasz upadł, na miejsce jego święty Maciej poświęcony jest; wypełniono poczet dwunastu siedzeń. Pierwej najdź miejsce gdziebyś usiadł, a potym przegrażaj się sądzić. Przeto co są te dwanaście stolców obaczmy. Jest to tajemnica jakaś powszechności; że Kościół po wszystkim świecie miał być, ztąd zbiera się budynek do Chrystusowego spojenia.

[Lectio6]
I przetoż ze wszystkich stron sypią się ludzie na on sąd, dwanaście stolców jest; jako też i zewsząd wchodzą do onego miasta Dwanaście bram jest. Nie tylko tedy oni dwanaście i Paweł Apostoł ale wszyscy którzykolwiek sądzić mają dla znaczenia powszechności do dwunastu siedzeń należą. Cztery bowiem strony są świata wschód, zachód, północ i południe. Te cztery strony wszędzie pismo święte mianuje. Ze tych czterech stron, jako Pan w Ewangeljej mówi, że z wiatrów czterech ma pozbierać wybranych swoich, z wszystkich tych czterech wiatrów, gromadzi się Kościół. Jakoż się gromadzi? Zewsząd kupi się w Trójcy, a nie kupi się jeno przez chrzest w imię Ojca i Syna i Ducha Świętego. Cztery tedy trzykroć wziąwszy dwanaście.

[Lectio7]
Czytanie Ewangelii świętej według Mateusza
!Mt 11:25-30
Onego czasu: Odpowiadając, Jezus rzekł: „Wysławiam Cię, Ojcze, Panie nieba i ziemi, iżeś te rzeczy zakrył przed mądrymi i przewidującymi, a objawiłeś je maluczkim”. I tak dalej.
_
Homilia świętego Augustyna, Biskupa
!Kazanie 10. o słowach Pana
Pójdźcie do Mnie wszyscy, którzy się trudzicie. Co sprawia, że wszyscy się trudzimy, jak nie to, że jesteśmy istotami śmiertelnymi, ułomnymi, słabymi, obciążonymi przez gliniane naczynia naszego ciała, które przysparzają bólu jedne drugim? Ale jeśli naczynia ciała są zbyt ciasne, niechaj się otworzy przestrzeń miłości. Powiada więc Pan: Pójdźcie do Mnie wszyscy, którzy się trudzicie – po to, abyście się nie trudzili. Zaraz też składa obietnicę, bo wezwał utrudzonych, a oni mogą Go zapytać, co otrzymają w nagrodę. On zaś mówi: Ja was pokrzepię. Weźmijcie jarzmo moje na siebie i uczcie się ode Mnie. Jednak nie tego, jak zbudować świat, jak stworzyć wszystkie rzeczy widzialne i niewidzialne, jak na tym świecie czynić cuda i wskrzeszać umarłych, ale tego, żem jest cichy i pokornego serca.

[Lectio8]
Chcesz być wielki? Zaczynaj od tego, co najmniejsze. Chcesz wznieść wysoki gmach świętości? Pomyśl najpierw o fundamencie pokory. Budowniczy tym głębiej kopie fundament, im wyższy i potężniejszy gmach zamierza zbudować. Podczas budowy gmach będzie się wznosił w górę, ale żeby wykopać fundament, trzeba zejść na dół. A zatem i budowla, nim osiągnie swą wysokość, musi się najpierw skryć pod ziemię, a wydźwignięta zostanie po sam szczyt tylko wtedy, gdy się przedtem zniży do podstawy.

[Lectio9]
Co jest zwieńczeniem wznoszonego gmachu, który staramy się zbudować? Do jakiej wysokości ma sięgać szczyt budowli? Od razu mówię: aż do oglądania Boga.  Widzicie, jak wzniosłą i jak wielką jest rzeczą widzenie Boga. Kto tego pragnie, pojmuje to, co mówię, i to, co słyszy. Obiecuje się nam oglądanie Boga: Boga prawdziwego, Boga najwyższego. Szczęściem jest bowiem widzieć Tego, który widzi. Gdyż czciciele fałszywych bóstw widzą je z łatwością, oglądają jednak tylko tych, którzy mają oczy, ale nie widzą. Nam zaś obiecuje się oglądanie Boga żyjącego i widzącego.
&teDeum
