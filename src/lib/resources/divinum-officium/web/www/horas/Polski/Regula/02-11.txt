02-11# Z Reguły Świętego Ojca Naszego Benedykta. Rozdział 9: Wiele Psalmów mówić na godzinach nocnych?
_
W zimie, począwszy najprzód wiersz: Deus in adjutorium meum intende: potem trzy razy mówić: Domine labia mea aperies, &amp; os meum annuntiabit laudem tuam; potem zaraz przydać Psalm 3: Domine quid multiplicati sunt etc. i Gloria &amp;c. Potem Psalm 94: Venite exultemus etc. z Antyfoną śpiewać, albo po prostu mówić; za nim Hymn Ambrożego świętego niech idzie. Potem sześć Psalmów z Antyfoną, które skończywszy i wiersz takie zmówiwszy, Opat benedykcję ma dawać, a tu wszyscy usiadłszy w ławkach, na przemian Bracia mają z księgi czytać na pulpicie trzy Lekcye, między któremi trzy Responsorja śpiewane, a po trzeciej Lekcji, który śpiewa, niech mówi Gloria, którą gdy Kantor zacznie, zarazem wszyscy z ławek swoich powstać mają, dla uczciwości i uszanowania Trójcy Świętej.~
Na Jutrzniach zaś mają być czytane Starego i Nowego Testamentu Pisma Bożego Księgi, także wykłady na nie od znakomitych prawowiernych katolickich Ojców uczynione.~
A po tych trzech Lekcyach, i ich Responsoryach, drugie sześć Psalmów z Alle­luja powinno się śpiewać. Po których Psalmach, Lekcja z Apostoła ma być czytana i wiersz z modlitwą i litanją, albo Kyrie elejson, i tak się Jutrznia kończyć powinna.
