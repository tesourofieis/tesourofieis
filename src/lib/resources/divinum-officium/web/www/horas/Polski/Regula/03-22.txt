03-22# Z Reguły Świętego Ojca Naszego Benedykta. Rozdział 43: O tych, którzy na służbę Bożą do Kościoła albo do stołu nie rychło przychodzą.
_
Na Godzinę Chwały Bożej skoro tylko usłyszą dzwonienie, opuściwszy wszystko, cokolwiek mieć będą w rękach, jako z największą skwapliwością niech idą.~
Wszakże statecznie i poważnie, aby rozpusta podniety nie znalazła.~
A tak nad służbą Bożą nie ma być nic przekładano.~
A jeśli który na Jutrznię po Gloria Patri Psalmu 94 „Venite exultemus”, (który Psalm chcemy koniecznie, aby dlatego z przewłoką i powoli odprawowano) przyjdzie, niech w rządzie swoim w chórze nie stoi, ale po wszystkich ostatni, albo na miejscu, które takowym niedbałym osobno postanowi Opat, aby go on i wszyscy widzieli dotąd, aż po służbie Bożej jawną pokutą dosyć uczyni.~
A dlatego im na miejscu ostatniem albo osobno stać rozkazujemy, aby będąc wszystkim na oczu, dla samego wstydu swojego poprawili się.~
Bo, gdyby przed kościołem zostali, podobnoby był takowy, któryby się położył i spał, lub siedział sobie osobno, albo się w rozmowę wdał, i dałoby się okazję złemu, ale niech do Kościoła wnijdzie, aby na wszystkiem nie szkodował i napotem się poprawił.~
A na Godzinach dziennych, kto po wierszu i po Gloria Patri Psalmu pierwszego przyjdzie, wedle wyżej pomienione prawa, na ostatniem miejscu niech stoi.~
I niech się nie waży wejść między śpiewających do chóru aż dosyć uczyni, chyba żeby Opat dał pozwolenie, jednak tak, aby winowajca za to dosyć uczynił.
