03-29# Z rozdziału 48 Reguły Świętego Ojca Naszego Benedykta: O codziennej robocie ręcznej.
_
A od dnia czternastego Września aż do początku Postu, do wtórej godziny spełna niech czytają, po wtórej godzinie, Tercyą odprawią, i aż do Nony wszyscy co im naznaczą z pilnością robić będą.~
Gdy raz na Nonę zadzwonią, każdy od swej roboty wstanie i będzie gotów, aż wtóry raz zadzwonią.~
Posilenie wziąwszy, niech się czytaniem zabawią, albo Psalmami.~
W Post zaś wielki, z poranku aż do samej trzeciej niechaj czytają i aż do całej dziesiątej co im naznaczą niech robią.~
W też dni Quadragezymy, każdy z biblioteki niechaj książkę weźmie i one porządnie i zupełnie przeczyta, które to książki na początku postu rozdać się im powinno.~
A naprzód niechaj naznaczą jednego albo dwu starszych, którzyby wtenczas, kiedy się Bracia czytaniem bawią, klasztor obchodzili i doglądali, żeby się snadź brat ospały nie znalazł, któryby albo próżnował, albo gadki stroił, i któryby czytania zaniedbawszy, nie tylko sam sobie nie był pożyteczny, ale i inszych niepokoił.~
Takowego, jeśli się (czego Boże nie daj) najdzie, niech raz i drugi przestrzegą napomnią, a jeśli się nie poprawi, niechaj karaniu w Regułach postanowionemu tak podlega, aby się i insi bali.~
A Brat z Bratem niech się nie bawi czasów nie należących.
