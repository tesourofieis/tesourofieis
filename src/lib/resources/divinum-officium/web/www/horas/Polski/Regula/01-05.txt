01-05# Z Prologu Świętego Ojca Naszego Benedykta do Reguły swojej.
_
Więc i sam Pan w Ewangelii mówi: „Który słucha tych słów moich i czyni je, będzie podobny mężowi mądremu, który zbudował dom swój na opoce; wezbrały rzeki, wionęły wiatry i uderzyły na on dom, a nie upadł, bo był na opoce ugruntowany (Mat 7, 24 — 25).~
Tego nauczywszy Pan, czeka na każdy dzień, jeśliże temu jego świętemu napominaniu, uczynkami dosyć czynić będziemy. I przeto nam dla poprawienia się ze złości naszych, dni żywota jakoby z przymierza jakiego przedłuża, jako św. Apostoł powiedział: „Abo nie wiesz, że cierpliwość Boża ciebie ku pokucie przywodzi“ (Rzym. 2, 4), bo Pan łaskawy mówi: „Nie chcę śmierci grzesznego, ale aby nawrócił się i żył“ (Ezech. 18, 32).
