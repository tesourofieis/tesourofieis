01-11# Z Rozdziału 2 Reguły Świętego Ojca Naszego Benedykta: Jaki ma być Opat.
_
Gdy tedy kto opaci urząd na się przyjmuje, dwojaką naukę uczniom dać powinien, to jest: wszystko co jest dobrego i świętego, uczynkami więcej niż słowy pokazować, aby pochopnemi i skutecznemi słowy przykazania Pańskie przekładał, a twardego serca i prościejsze, postępkami swemi i przykładem do wykonania przykazań Bożych pobudzał. Wszystko tedy, od czego ucznie swoje odwodzić będzie, uczynkiem samym pokazować ma, że się tego czynić nie godzi: „By snadź inszym zakazując, sam się nagany godnym nie znalazł” (I. Kor. 9, 27), żeby mu kiedy Bóg nie rzekł grzeszącemu: „Czemu ty opowiadasz sprawiedliwość moję, i bierzesz testament mój w usta twoje? a ono ty masz w nienawiści karność, i zarzuciłeś mowę moję nazad“ (Psl. 49, 17), a któryś w oku brata swego źdźbło ujrzał, w swojemeś tramu nie widział” (Mat. 7, 3).
