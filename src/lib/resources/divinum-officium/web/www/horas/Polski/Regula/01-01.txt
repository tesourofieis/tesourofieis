01-01# Początek Prologu Świętego Ojca Naszego Benedykta do Reguły swojej.
_
Słuchaj o Synu rozkazania Mistrza i nakłoń ucho serca twego, i napomnienie łaskawego Ojca chętliwie przyjmuj i skutecznie wypełniaj; żebyś się przez pracowitość posłuszeństwa do onego powrócił, od któregoś był przez leniwość nieposłuszeństwa odstąpił.~
Do Ciebie tedy teraz słowa moje ściągają się, którykolwiek wyrzekając się woli swej własnej, a Chrystusowi prawdziwemu Królowi służyć się obiecując, mocną i ozdobną posłuszeństwa zbroją na się bierzesz.~
Naprzód, cokolwiek tylko zaczynasz dobrego czynić, usilną modlitwą proś, aby to On sam sprawił i wykonał; ażeby Ten, który nas już w poczet synów swoich policzyć raczył, nie był kiedy złemi sprawami naszemi zasmucony.~
Bo Mu tak na każdy czas, za te dary Jego, które w nas są, odsługiwać się mamy, żeby nas kiedy, nietylko jako rozgniewany Ojciec nie wydziedziczył, ale żeby nas też, jako groźny Pan, złościami naszemi obruszony, jako nader złośliwych sług, nie podał na wieczną mękę, którzyśmy za Nim iść nie chcieli do wiecznej chwały.
