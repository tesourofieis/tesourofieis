04-29# Z Reguły Świętego Ojca Naszego Benedykta. Rozdział 71: Aby sobie Bracia zobopólnie posłuszni byli.
_
Dobre posłuszeństwo nie tylko Opatowi wyrządzać wszyscy powinni, ale też jeden drugiemu tymże sposobem posłuszni niech będą Bracia, wiedząc, że przez tę posłuszeństwa drogę przyjść do Boga mają.~
Rozkazanie tedy Opacie albo proboszczów, których on postanowi, nad insze przekładając, (nad które prywatnych osób rozkazania więcej poważać nie pozwalamy) wszyscy insi młodsi, starszym swoim ze wszelaką miłością i staraniem posłusznymi być mają, a któryby się wtem znajdował spornym, niechaj skarżą.~
A jeśli Opat albo który ze starszych, Brata którego z jakiejkolwiek przyczyny, chociażby i z małej, strofować jakimkolwiek sposobem będzie, a on to spostrzeże, że ów starszy przeciwko niemu ma umysł zagniewany albo też choćby najmniej obruszony i oburzony, tedy zaraz bez odwłoki tak długo na ziemią upadłszy przed jego nogami, czyniąc dosyć, niechaj leży, aż ono obrażenie błogosławieństwem uzdrowiony będzie.~
A który tego z pogardy uczynić zaniedba, niechaj go albo na ciele skarżą, albo jeśli będzie uporny, niech go z klasztoru wypędzą.
