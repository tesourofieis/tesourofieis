03-21# Z Reguły Świętego Ojca Naszego Benedykta. Rozdział 42: Aby po Komplecie żaden nie mówił.
_
Każdego czasu milczenie zakonnicy chować powinni, jednak najbardziej w nocy.~
Przeto każdego czasu, bądź postu, bądź też gdy obiad bywa i wieczerza, po wieczerzy wstawszy od stołu, wszyscy na jednem miejscu usiądą.~
A jeden z nich niechaj im czyta Kolacye (rozprawy duchowne) albo Żywoty Świętych, albo cobykolwiek innego budowało słuchających.~
A nie owe pięć ksiąg Mojżeszowych, albo królewskich, bo słabym rozumom nie będzie pożyteczno takowego pisma w te godziny słuchać, ale w insze godziny mogą się niemi zabawiać.~
A jeśli dzień postny będzie, odmówiwszy Nieszpory, po małej chwili mają wnetże znijść się na Lekcyę Kollacyjną, jakośmy powiedzieli.~
I przeczytawszy cztery karty albo pięć, albo jako wiele godzina pozwala, aż się wszyscy, póki ta Lekcya trwa, zejdą do kupy; gdzie też i ten, któryby podobno czem sobie z posłuszeństwa zleconem zajęty był, przybyć także powinien.~
A gdy się wszyscy zgromadzą, niech Kompletę odprawią.~
A wyszedłszy z Komplety, już więcej mówić jeden do drugiego wolności nie ma.~
A jeśli się który znajdzie tę Regułę milczenia gwałcący, ciężkiej pokucie niechaj podlega, wyjąwszy, jeśli potrzeba gości nadejdzie albo Opat komu co rozkaże.~
Jednak i to samo, jako z największą poważnością i jako najskromniej niechaj będzie.
