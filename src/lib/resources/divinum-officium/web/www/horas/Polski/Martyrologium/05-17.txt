Dnia 17-go maja w Villa Real w Hiszpanii uroczystość pamiątkowa św. Paschalisa z zakonu Franciszkanów, męża rzadkiej czystości i pokuty. Leon XIII ogłosił go patronem zgromadzeń eucharystycznych i bractw od Najświętszego Sakramentu Ołtarza.
W Noyon śmierć męczeńska świętych Heradiusza, Pawła i Akwiliana z dwoma towarzyszami.
W Chalcedonie uroczystość św. Solochanusa, żołnierza, z towarzyszami, którzy ponieśli śmierć męczeńską za panowania cesarza Maksymiana.
W Aleksandrii pamiątka św. Adriona, Wiktora i Bazylii.
Tegoż dnia męczeństwo św. Restytuty, Dziewicy. Za cesarza Waleriana została ona po różnych męczarniach umieszczona na morzu w łódce napełnionej smołą i pakułami, którą podpalono. Wtedy płomienie zwróciły się przeciwko oprawcom, zaś Dziewica wśród gorących modłów oddała Bogu ducha. Jej święte ciało przypłynęło w tej samej łódce do wyspy Ischia niedaleko Neapolu i z wielką czcią zostało pochowane przez tamtejszych chrześcijan. Później cesarz Konstantyn Wielki zbudował na jej cześć bazylikę w Neapolu.
