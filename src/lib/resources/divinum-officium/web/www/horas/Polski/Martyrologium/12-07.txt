Dnia 7-go grudnia wigilia uroczystości Niepokalanego Poczęcia Najświętszej Maryi Panny.
W Mediolanie święceń św. Ambrożego, Nauczyciela Kościoła, którego świątobliwość i uczoność wyszła na chwałę całego Kościoła.
W Rzymie męczeństwo świętego Eutychiana, Papieża, który pogrzebał 342 Męczenników w różnych miejscach, aż wreszcie sam został przyłączony do nich śmiercią męczeńską za panowania cesarza Numeriana i pogrzebany w cemetrium Kaliksta.
W Aleksandrii męczeństwo św. Agatona, Żołnierza. Gdy w prześladowaniu Decjana odegnał kilku zuchwalców chcących zbezcześcić zwłoki Męczenników, powstał nań nagle lud pełen zaciekłości i zawlókł go przed sędziego, a gdy tam wyznał otwarcie swoją wiarę, został skazany przezeń na ścięcie za swe dzieło miłosierdzia.
W Antiochii pamiątka św. Polikarpa i Teodora, Męczenników.
W Tuburbis w Afryce męczeństwo św. Serwusa. Podczas prześladowania wandalskiego za arianina Hunneryka obito go najpierw okrutnie kijami, potem porozdzierano mu całe ciało ostrymi kamieniami, aż wreszcie uległ swym cierpieniom i uzyskał palmę męczeństwa.
W Trano w Kampanii uroczystość św. Urbana, Biskupa i Wyznawcy.
Pod Saintes we Francji uroczystość św. Marcina, Opata, nad którego grobem Bóg pełni wiele cudów. 
W obwodzie Meaux pamiątka świętej Fary, Dziewicy.
