[Lectio1]
From the Proverbs of Salamon
!Prov 3:1-6
1 Fiam, ne feledd el a tanításomat, parancsaimat őrizd meg szívedben! 
2 Mert hosszú életet hoznak neked, szerencsés éveket s boldogulást. 
3 Szeretet és hűség ne hagyjon el soha, kösd a nyakadba, és írd fel a szíved táblájára. 
4 Akkor megkedvelnek, és tetszésre találsz az Isten és az emberek szemében. 
5 Szíved minden bizalmát Istenbe vesd, saját értelmedre ne igen hagyatkozz. 
6 Minden utadon próbáld fölismerni, akkor egyenessé teszi ösvényedet. 

[Lectio2]
!Prov 3:7-10
7 Ne tartsd magadat bölcsnek, inkább féld az Urat és kerüld a rosszat! 
8 Javára lesz ez a testednek, üdítő balzsam a csontjaidnak. 
9 Tiszteld meg az Urat minden vagyonodból, minden bevételed elsejéből. 
10 Csűreid akkor megtelnek gabonával, s kádjaidból kicsordul a bor. 

[Lectio3]
!Prov 3:11-15
11 Ne hárítsd el, fiam, az Úr intelmét, és ne állj ellen a dorgálásának. 
12 Az Úr megfeddi azt, akit szeret, mint apa a fiát, akinek jót akar. 
13 Boldog ember, aki megtalálta a bölcsességet, az az ember, aki okosságra tesz szert! 
14 Ennek birtokába jutni jobb, mint ezüstöt szerezni, aranynál többet ér ennek elérése. 
15 A korallénál is nagyobb az értéke, nem vetekszik vele semmi drágaságod. 