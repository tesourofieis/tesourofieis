[Rank]
In Ascensione Domini;;Duplex I classis cum Octava Privilegiata III classis;;7

[Rank] (rubrica 196)
In Ascensione Domini;;Duplex I classis;;7

[Rule]
Gloria
Credo
Prefatio=Asc

[Introitus]
!Acta 1:11
v. Viri Galilǽi, quid admirámini aspiciéntes in cœlum? allelúja: quemádmodum~
vidístis eum ascendéntem in cœlum, ita véniet, allelúja, allelúja, allelúja.
!Ps 46:2
Omnes gentes, pláudite mánibus: jubiláte Deo in voce exsultatiónis.
&Gloria
v. Viri Galilǽi, quid admirámini aspiciéntes in cœlum? allelúja: quemádmodum~
vidístis eum ascendéntem in cœlum, ita véniet, allelúja, allelúja, allelúja.

[Oratio]
Concéde, quǽsumus, omnípotens Deus: ut, qui hodiérna die Unigénitum tuum,~
Redemptórem nostrum, ad cœlos ascendísse crédimus; ipsi quoque mente in~
cœléstibus habitémus.
$Per eundem

[Lectio]
Léctio Actuum Apostólorum
!Act 1:1-11
Primum quidem sermónem feci de ómnibus, o Theóphile, quæ cœpit Jesus facere et docére usque in diem, qua, præcípiens Apóstolis per Spíritum Sanctum, quos elégit, assúmptus est: quibus et prǽbuit seípsum vivum post passiónem suam in multas arguméntis, per dies quadragínta appárens eis et loquens de regno Dei. Et convéscens, præcépit eis, ab Jerosólymis ne discéderent, sed exspectárent promissiónem Patris, quam audístis  -inquit - per os meum: quia Joánnes quidem baptizávit aqua, vos autem baptizabímini Spíritu Sancto non post multos hos dies. Igitur qui convénerant, interrogábant eum, dicéntes: Dómine, si in témpore hoc restítues regnum Israël? Dixit autem eis: Non est vestrum nosse témpora vel moménta, quæ Pater pósuit in sua potestáte: sed accipiétis virtútem superveniéntis Spíritus Sancti in vos, et éritis mihi testes in Jerúsalem et in omni Judǽa et Samaría et usque ad últimum terræ. Et cum hæc dixísset, vidéntibus illis, elevátus est, et nubes suscépit eum ab óculis eórum. Cumque intuerétur in cœlum eúntem illum, ecce, duo viri astitérunt juxta illos in véstibus albis, qui et dixérunt: Viri Galilǽi, quid statis aspiciéntes in cœlum? Hic Jesus, qui assúmptus est a vobis in cœlum, sic véniet, quemádmodum vidístis eum eúntem in cœlum.

[Graduale]
Allelúja, allelúja.
!Ps 46:6
Ascéndit Deus in jubilatióne, et Dóminus in voce tubæ. Allelúja.
!Ps 67:18-19
V. Dóminus in Sina in sancto, ascéndens in altum, captívam duxit captivitátem.~
Allelúja.

[Evangelium]
Sequéntia ++ sancti Evangélii secúndum Marcum.
!Marc 16:14-20
In illo témpore: Recumbéntibus úndecim discípulis, appáruit illis Jesus: et~
exprobrávit incredulitátem eórum et durítiam cordis: quia iis, qui víderant eum~
resurrexísse, non credidérunt. Et dixit eis: Eúntes in mundum univérsum,~
prædicáte Evangélium omni creatúræ. Qui credíderit et baptizátus fúerit, salvus~
erit: qui vero non credíderit, condemnábitur. Signa autem eos, qui credíderint,~
hæc sequéntur: In nómine meo dæmónia ejícient: linguis loquentur novis:~
serpentes tollent: et si mortíferum quid bíberint, non eis nocébit: super ægros~
manus impónent, et bene habébunt. Et Dóminus quidem Jesus, postquam locútus est~
eis, assúmptus est in cœlum, et sedet a dextris Dei. Illi autem profécti,~
prædicavérunt ubíque, Dómino cooperánte et sermónem confirmánte, sequéntibus~
signis.
!Dicto Evangelio exstinguitur Cereus paschalis, nec ulterius accenditur, nisi in Sabbato Pentecostes ad benedictionem Fontis.

[Evangelium](rubrica 1960)
Sequéntia ++ sancti Evangélii secúndum Marcum.
!Marc 16:14-20
In illo témpore: Recumbéntibus úndecim discípulis, appáruit illis Jesus: et~
exprobrávit incredulitátem eórum et durítiam cordis: quia iis, qui víderant eum~
resurrexísse, non credidérunt. Et dixit eis: Eúntes in mundum univérsum,~
prædicáte Evangélium omni creatúræ. Qui credíderit et baptizátus fúerit, salvus~
erit: qui vero non credíderit, condemnábitur. Signa autem eos, qui credíderint,~
hæc sequéntur: In nómine meo dæmónia ejícient: linguis loquentur novis:~
serpentes tollent: et si mortíferum quid bíberint, non eis nocébit: super ægros~
manus impónent, et bene habébunt. Et Dóminus quidem Jesus, postquam locútus est~
eis, assúmptus est in cœlum, et sedet a dextris Dei. Illi autem profécti,~
prædicavérunt ubíque, Dómino cooperánte et sermónem confirmánte, sequéntibus~
signis.
!Dicto Evangelio exstinguitur Cereus paschalis.

[Offertorium]
!Ps 46:6
Ascéndit Deus in jubilatióne, et Dóminus in voce tubæ, allelúja.

[Secreta]
Súscipe, Dómine, múnera, quæ pro Fílii tui gloriósa Ascensióne deférimus: et~
concéde propítius; ut a præséntibus perículis liberémur, et ad vitam per~
veniámus ætérnam.
$Per eundem

[Communio]
!Ps 67:33-34
Psállite Dómino, qui ascéndit super cœlos cœlórum ad Oriéntem, allelúja.

[Postcommunio]
Præsta nobis, quǽsumus, omnípotens et miséricors Deus: ut, quæ visibílibus~
mystériis suménda percépimus, invisíbili consequámur efféctu.
$Per Dominum.

