[Rank]
Dominica II Post Pascha;;Semiduplex;;5;;

[Rule]
Gloria
Credo
Suffr=Maria3;Ecclesiæ,Papa;;

[Introitus]
!Ps 32:5-6
v. Misericórdia Dómini plena est terra, allelúja: verbo Dómini cœli firmáti~
sunt, allelúja, allelúja.
!Ps 32:1
Exsultáte, justi, in Dómino: rectos decet collaudátio.
&Gloria
v. Misericórdia Dómini plena est terra, allelúja: verbo Dómini cœli firmáti~
sunt, allelúja, allelúja.

[Oratio]
Deus, qui in Fílii tui humilitáte jacéntem mundum erexísti: fidélibus tuis~
perpétuam concéde lætítiam; ut, quos perpétuæ mortis eripuísti cásibus, gáudiis~
fácias pérfrui sempitérnis.
$Per eumdem

[Lectio]
Léctio Epístolæ beáti Petri Apóstoli
!1 Petri 2:21-25
Caríssimi: Christus passus est pro nobis, vobis relínquens exémplum, ut sequámini vestígia ejus. Qui peccátum non fecit, nec invéntus est dolus in ore ejus: qui cum maledicerétur, non maledicébat: cum paterétur, non comminabátur: tradébat autem judicánti se injúste: qui peccáta nostra ipse pértulit in córpore suo super lignum: ut, peccátis mórtui, justítiæ vivámus: cujus livóre sanáti estis. Erátis enim sicut oves errántes, sed convérsi estis nunc ad pastórem et epíscopum animárum vestrárum.

[Graduale]
Allelúja, allelúja.
!Luc 24:35
Cognovérunt discípuli Dóminum Jesum in fractióne panis. Allelúja
!Joannes 10:14
Ego sum pastor bonus: et cognósco oves meas, et cognóscunt me meæ. Allelúja.

[Evangelium]
Sequéntia ++ sancti Evangélii secúndum Joánnem
!Joann 10:11-16
In illo témpore: Dixit Jesus pharisǽis: Ego sum pastor bonus. Bonus pastor~
ánimam suam dat pro óvibus suis. Mercenárius autem et qui non est pastor, cujus~
non sunt oves própriæ, videt lupum veniéntem, et dimíttit oves et fugit: et~
lupus rapit et dispérgit oves: mercenárius autem fugit, quia mercenárius est~
et non pértinet ad eum de óvibus. Ego sum pastor bonus: et cognósco meas et~
cognóscunt me meæ. Sicut novit me Pater, et ego agnósco Patrem, et ánimam meam~
pono pro óvibus meis. Et álias oves hábeo, quæ non sunt ex hoc ovíli: et illas~
opórtet me addúcere, et vocem meam áudient, et fiet unum ovíle et unus pastor.~

[Offertorium]
!Ps 62:2; 62:5
Deus, Deus meus, ad te de luce vígilo: et in nómine tuo levábo manus meas,~
allelúja.

[Secreta]
Benedictiónem nobis, Dómine, cónferat salutárem sacra semper oblátio: ut, quod~
agit mystério, virtúte perfíciat.
$Per Dominum

[Communio]
!Joannes 10:14
Ego sum pastor bonus, allelúja: et cognósco oves meas, et cognóscunt me meæ,~
allelúja, allelúja.

[Postcommunio]
Præsta nobis, quǽsumus, omnípotens Deus: ut, vivificatiónis tuæ grátiam~
consequéntes, in tuo semper múnere gloriémur.
$Per Dominum
