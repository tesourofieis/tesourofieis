[Rank]
Dominica III Post Epiphaniam;;Semiduplex;;5

[Rule]
Gloria
Credo
Prefatio=Trinitate

[Introitus]
!Ps 96:7-8
v. Adoráte Deum, omnes Angeli ejus: audívit, et lætáta est Sion: et~
exsultavérunt fíliæ Judæ.
!Ps 96:1
Dóminus regnávit, exsúltet terra: læténtur ínsulæ multæ.
&Gloria
v. Adoráte Deum, omnes Angeli ejus: audívit, et lætáta est Sion: et~
exsultavérunt fíliæ Judæ.

[Oratio]
Omnípotens sempitérne Deus, infirmitatem nostram propítius réspice: atque, ad~
protegéndum nos, déxteram tuæ majestátis exténde.
$Per Dominum

[Lectio]
Léctio Epístolæ beáti Pauli Apóstoli ad Romános.
!Rom 12:16-21
Fratres: Nolíte esse prudéntes apud vosmetípsos: nulli malum pro malo reddéntes: providéntes bona non tantum coram Deo, sed étiam coram ómnibus homínibus. Si fíeri potest, quod ex vobis est, cum ómnibus homínibus pacem habéntes: Non vosmetípsos defendéntes, caríssimi, sed date locum iræ. Scriptum est enim: Mihi vindícta: ego retríbuam, dicit Dóminus. Sed si esuríerit inimícus tuus, ciba illum: si sitit, potum da illi: hoc enim fáciens, carbónes ignis cóngeres super caput ejus. Noli vinci a malo, sed vince in bono malum.

[Graduale]
!Ps 101:16-17
Timébunt gentes nomen tuum, Dómine, et omnes reges terræ glóriam tuam.
V. Quóniam ædificávit Dóminus Sion, et vidébitur in majestáte sua. Allelúja,~
allelúja.
!Ps 96:1
Dóminus regnávit, exsúltet terra: læténtur ínsulæ multæ. Allelúja.

[Evangelium]
Sequéntia ++ sancti Evangélii secúndum Matthǽum.
!Matt 8:1-13
In illo témpore: Cum descendísset Jesus de monte, secútæ sunt eum turbæ multæ:~
et ecce, leprósus véniens adorábat eum, dicens: Dómine, si vis, potes me~
mundáre. Et exténdens Jesus manum, tétigit eum, dicens: Volo. Mundáre. Et~
conféstim mundáta est lepra ejus. Et ait illi Jesus: Vide, némini díxeris: sed~
vade, osténde te sacerdóti, et offer munus,~
quod præcépit Móyses, in testimónium illis. Cum autem introísset Caphárnaum,~
accéssit ad eum centúrio, rogans eum et dicens: Dómine, puer meus jacet in domo~
paralýticus, et male torquetur. Et ait illi Jesus: Ego véniam, et curábo eum. Et~
respóndens centúrio, ait: Dómine, non sum dignus, ut intres sub tectum meum: sed~
tantum dic verbo, et sanábitur puer meus. Nam et ego homo sum sub potestáte~
constitútus, habens sub me mílites, et dico huic: Vade, et vadit; et alii: Veni,~
et venit; et servo meo: Fac hoc, et facit. Audiens autem Jesus, mirátus est, et~
sequéntibus se dixit: Amen, dico vobis, non inveni tantam fidem in Israël. Dico~
autem vobis, quod multi ab Oriénte et Occidénte vénient, et recúmbent cum~
Abraham et Isaac et Jacob in regno cœlórum: fílii autem regni ejiciéntur in~
ténebras exterióres: ibi erit fletus et stridor déntium. Et dixit Jesus~
centurióni: Vade et, sicut credidísti, fiat tibi. Et sanátus est puer in illa~
hora. 

[Offertorium]
!Ps 117:16; 117:17
Déxtera Dómini fecit virtutem, déxtera Dómini exaltávit me: non móriar, sed~
vivam, et narrábo ópera Dómini.

[Secreta]
Hæc hóstia, Dómine, quǽsumus, emúndet nostra delícta: et, ad sacrifícium~
celebrándum, subditórum tibi córpora mentésque sanctíficet.
$Per Dominum

[Communio]
!Luc 4:22
Mirabántur omnes de his, quæ procedébant de ore Dei.

[Postcommunio]
Quos tantis, Dómine, largíris uti mystériis: quǽsumus; ut efféctibus nos eórum~
veráciter aptáre dignéris.
$Per Dominum
