[Rank]
S. Antonii Mariæ Claret Episcopi Confessoris;;Duplex;;3;;vide C4

[Rule]
vide C4;
Gloria

[Introitus]
!Ps 131:9-10.
v. Sacerdótes tui, Dómine, induántur justítiam, et sancti tui exsúltent. Propter David~
servum tuum non avértas fáciem christi tui.
!Ps 131:1
v. Meménto, Dómine, David, et omnis mansuetúdinis ejus:
&Gloria
v. Sacerdótes tui, Dómine, induántur justítiam, et sancti tui exsúltent. Propter David~
servum tuum non avértas fáciem christi tui.

[Oratio]
Deus, qui beátum Antónium Maríam Confessórem tuum atque Pontíficem, apostólicis~
virtútibus sublimásti, et per eum novas in Ecclésia clericórum ac vírginum~
famílias collegísti: concéde, quǽsumus; ut, eius dirigéntibus mónitis ac~
suffragántibus mentis, animárum salútem quǽrere iúgiter studeámus.
$Per Dominum

[Lectio]
Léctio Epístolæ beáti Pauli Apóstoli ad Hebrǽos
!Heb 7:23-27.
Fratres : Plures facti sunt sacerdótes, idcírco quod morte prohiberéntur permanére : Iesus autem, eo quod máneat in ætérnum, sempitérnum habet sacerdótium. Unde et salváre in perpétuum potest accedéntes per semetípsum ad Deum : semper vivens ad interpellándum pro nobis. Talis enim decébat, ut nobis esset póntifex, sanctus, ínnocens, impollútus, segregátus a peccatóribus, et excélsior cælis factus : qui non habet necessitátem cotídie, quemádmodum sacerdótes, prius pro suis delíctis hóstias offérre, deínde pro pópuli : hoc enim fecit semel, seípsum offeréndo, Jesus Christus, Dóminus noster.

[Graduale]
!Ps 131:16-17
V. Sacerdótes ejus índuam salutári, et sancti ejus exsultatióne exsultábunt.
V. Illuc prodúcam cornu David; parávi lucérnam christo meo. Allelúia, allelúia.
!Ps 109:4
V. Jurávit Dóminus, et non pœnitébit eum: Tu es sacérdos in ætérnum secúndum~
órdinem Melchísedech. Allelúia.

[Evangelium]
Lectio sancti Evangelii secundum Matthǽum
!Matt 24:42-47.
In illo témpore: Dixit Jesus discípulis suis: Vigiláte ergo, quia nescítis qua~
hora Dóminus vester ventúrus sit. Illud autem scitóte, quóniam si sciret~
paterfamílias qua hora fur ventúrus esset, vigiláret útique, et non síneret~
pérfodi domum suam. Ideo et vos estóte paráti: quia qua nescítis hora Fílius~
hóminis ventúrus est. Quis, putas, est fidélis servus, et prudens, quem~
constítuit dóminus suus super famíliam suam ut det illis cibum in témpore?~
Beátus ille servus, quem cum vénerit dóminus ejus, invénerit sic faciéntem. Amen~
dico vobis, quóniam super ómnia bona sua constítuet eum.

[Offertorium]
!Ps 88:25
Véritas mea et misericórdia mea cum ipso, et in nómine meo exaltábitur cornu~
ejus.

[Secreta]
Sancti Antónii Maríæ Confessóris tui atque Pontíficis, quǽsumus, Dómine, ánnua~
solémnitas pietáti tuæ nos reddat accéptos: ut, per hæc piæ placatiónis~
offícia, et illum beáta retribútio comitétur, et nobis grátiæ tuæ dona~
concíliet.
$Per Dominum

[Communio]
!Matt 24:46 - 47.
Beátus ille servus, quem cum vénerit dóminus ejus, invénerit sic faciéntem.

[Postcommunio]
Deus, fidélium remunerátor animárum: præsta; ut beáti Antónii Maríæ~
Confessóris tui atque Pontíficis, cuius venerándam celebrámus festivitátem,~
précibus indulgéntiam consequámur.
$Per Dominum
