[Rank]
Beatæ Mariæ Virginis de Guadalupe;;Duplex;;3;;vide C11

[Rule]
vide C11;
Gloria
Prefatio=Maria=Festivitate

[Oratio]
Deus, qui sub beatíssimæ Vírginis Maríæ singulári patrocínio constitútos~
perpétuis benefíciis nos cumulári voluísti: præsta supplícibus tuis; ut, cujus~
hódie commemoratióne lætámur in terris, ejus conspéctu perfruámur in cælis.
$Per Dominum

[Lectio]
Léctio libri Sapiéntiæ.
!Eccli 24:23-31
Ego quasi vitis fructificávi suavitátem odóris: et flores mei, fructus honóris et honestátis. Ego mater pulchræ dilectiónis, et timóris, et agnitiónis, et sanctæ spei. In me grátia omnis viæ et veritátis: in me omnis spes vitæ et virtútis. Transíte ad me omnes qui concupíscitis me, et a generatiónibus meis implémini. Spíritus enim meus super mel dulcis, et heréditas mea super mel et favum. Memória mea in generatiónes sæculórum. Qui edunt me, adhuc esúrient: et qui bibunt me, adhuc sítient. Qui audit me, non confundétur: et qui operántur in me, non peccábunt. Qui elúcidant me, vitam ætérnam habébunt.

[Graduale]
!Cant. 6:9
Quæ est ista, quæ progréditur quasi auróra consúrgens, pulchra ut luna, elécta ut sol?
!Eccl. 50:8
V. Quasi arcus refúlgens inter nébulas glóriæ, et quasi flos rosárum in diébus vernis.
Allelúja, allelúja.
!Cant. 2:12
Flores apparuérunt in terra nostra, tempus putatiónis advénit. Allelúia.

[Evangelium]
Sequéntia ++ sancti Evangélii secúndum Lucam.
!Luc 1:39-47
In illo témpore: Exsúrgens María ábiit in montána cum festinatióne in civitátem Juda: et intrávit in domum Zacharíæ et salutávit Elísabeth. Et factum est, ut audivit salutatiónem Maríæ Elísabeth, exsultávit infans in útero ejus: et repléta est Spíritu Sancto Elísabeth, et exclamávit voce magna et dixit: Benedícta tu inter mulíeres, et benedíctus fructus ventris tui. Et unde hoc mihi, ut véniat Mater Dómini mei ad me? Ecce enim, ut facta est vox salutatiónis tuæ in áuribus meis, exsultávit in gáudio infans in útero meo. Et beáta, quæ credidísti, quóniam perficiéntur ea, quæ dicta sunt tibi a Dómino. Et ait María: Magníficat ánima mea Dóminum: et exsultávit spíritus meus in Deo, salutári meo.

[Offertorium]
!2 Par. 7:16
Elégi, et sanctificávi locum istum, ut sit ibi nomen meum, et permáneant óculi mei, et cor meum ibi cunctis diébus.

[Communio]
!Ps. 147:20
Non fecit táliter omni natióni: et judícia sua non manifestávit eis.
