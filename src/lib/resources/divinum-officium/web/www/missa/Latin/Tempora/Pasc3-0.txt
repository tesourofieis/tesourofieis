[Rank]
Dominica III Post Pascha;;Semiduplex;;5;;

[Rule]
Gloria
Credo

[Introitus]
!Ps 65:1-2.
v. Jubiláte Deo, omnis terra, allelúja: psalmum dícite nómini ejus, allelúja:~
date glóriam laudi ejus, allelúja, allelúja, allelúja.
!Ps 65:3
Dícite Deo, quam terribília sunt ópera tua, Dómine! in multitúdine virtútis tuæ~
mentiéntur tibi inimíci tui.
&Gloria
v. Jubiláte Deo, omnis terra, allelúja: psalmum dícite nómini ejus, allelúja:~
date glóriam laudi ejus, allelúja, allelúja, allelúja.

[Oratio]
Deus, qui errántibus, ut in viam possint redíre justítiæ, veritátis tuæ lumen~
osténdis: da cunctis, qui christiána professióne censéntur, et illa respúere,~
quæ huic inimíca sunt nómini; et ea, quæ sunt apta, sectári.
$Per Dominum

[Lectio]
Léctio Epístolæ beáti Petri Apóstoli
!1 Pet 2:11-19
Caríssimi: Obsecro vos tamquam ádvenas et peregrínos abstinére vos a carnálibus desidériis, quæ mílitant advérsus ánimam, conversatiónem vestram inter gentes habéntes bonam: ut in eo, quod detréctant de vobis tamquam de malefactóribus, ex bonis opéribus vos considerántes, gloríficent Deum in die visitatiónis. Subjécti ígitur estóte omni humánæ creatúræ propter Deum: sive regi, quasi præcellénti: sive dúcibus, tamquam ab eo missis ad vindíctam malefactórum, laudem vero bonórum: quia sic est volúntas Dei, ut benefaciéntes obmutéscere faciátis imprudéntium hóminum ignorántiam: quasi líberi, et non quasi velámen habéntes malítiæ libertátem, sed sicut servi Dei. Omnes honoráte: fraternitátem dilígite: Deum timéte: regem honorificáte. Servi, súbditi estóte in omni timóre dóminis, non tantum bonis et modéstis, sed étiam dýscolis. Hæc est enim grátia: in Christo Jesu, Dómino nostro.

[Graduale]
Allelúja, allelúja.
!Ps 110:9
Redemptiónem misit Dóminus pópulo suo.
!Luc 24:46
Oportebat pati Christum, et resúrgere a mórtuis: et ita intráre in glóriam suam.~
Allelúja.

[Evangelium]
Sequéntia ++ sancti Evangélii secúndum Joánnem.
!Joannes 16:16-22
In illo témpore: Dixit Jesus discípulis suis: Módicum, et jam non vidébitis me:~
et íterum módicum, et vidébitis me: quia vado ad Patrem. Dixérunt ergo ex~
discípulis ejus ad ínvicem: Quid est hoc, quod dicit nobis: Módicum, et non~
vidébitis me: et íterum módicum, et vidébitis me, et quia vado ad Patrem?~
Dicébant ergo: Quid est hoc, quod dicit: Módicum? nescímus, quid lóquitur.~
Cognóvit autem Jesus, quia volébant eum interrogáre, et dixit eis: De hoc~
quǽritis inter vos, quia dixi: Módicum, et non vidébitis me: et íterum módicum,~
et vidébitis me. Amen, amen, dico vobis: quia plorábitis et flébitis vos, mundus~
autem gaudébit: vos autem contristabímini, sed tristítia vestra vertétur in~
gáudium. Múlier cum parit, tristítiam habet, quia venit hora ejus: cum autem~
pepérerit púerum, jam non méminit pressúræ propter gáudium, quia natus est homo~
in mundum. Et vos ígitur nunc quidem tristítiam habétis, íterum autem vidébo vos,~
et gaudébit cor vestrum: et gáudium vestrum nemo tollet a vobis.

[Offertorium]
!Ps 145:2
Lauda, ánima mea, Dóminum: laudábo Dóminum in vita mea: psallam Deo meo, quámdiu~
ero, allelúja.

[Secreta]
His nobis, Dómine, mystériis conferátur, quo, terréna desidéria mitigántes,~
discámus amáre cœléstia.
$Per Dominum

[Communio]
!Joannes 16:16
Módicum, et non vidébitis me, allelúja: íterum módicum, et vidébitis me, quia~
vado ad Patrem, allelúja, allelúja.

[Postcommunio]
Sacraménta quæ súmpsimus, quǽsumus, Dómine: et spirituálibus nos instáurent~
aliméntis, et corporálibus tueántur auxíliis.
$Per Dominum


[Commemoratio Oratio]
!Pro Octavæ Patrocinii S. Joseph
Deus, qui ineffabili providéntia beátum Joseph sanctíssimæ Genetrícis tuæ~
sponsum elígere dignátus es: præsta, quǽsumus; ut, quem protectórem venerámur~
in terris, intercessórem habére mereámur in cœlis:
$Qui vivis

[Commemoratio Secreta]
!Pro Octavæ Patrocinii S. Joseph
Sanctíssimæ Genetrícis tuæ sponsi patrocínio suffúlti, rogámus, Dómine,~
cleméntiam tuam: ut corda nostra fácias terréna cuncta despícere, ac te verum~
Deum perfécta caritáte dilígere:
$Qui vivis

[Commemoratio Postcommunio]
!Pro Octavæ Patrocinii S. Joseph
Divíni múneris fonte refécti, quǽsumus, Dómine, Deus noster: ut, sicut nos~
facis beáti Joseph protectióne gaudére; ita, ejus méritis et intercessióne,~
cœléstis glóriæ fácias esse partícipes.
$Per Dominum
