[Introitus]
! Isa 42:6
v. Ego Dominus vocavi te in iustitia, et apprehendi manum tuam et dedi te in foedus~
populi, in lucem gentium, ut aperires oculos caecorum. (T. P. Alleluia, alleluia.)
! Ps 95:1
Cantate Domino canticum novum, cantate Domino omnis terra.
&Gloria
v. Ego Dominus vocavi te in iustitia, et apprehendi manum tuam et dedi te in foedus~
populi, in lucem gentium, ut aperires oculos caecorum. (T. P. Alleluia, alleluia.)

[Oratio]
Misericordissime Deus, pro cuius fidei propagatione beatus Bruno Episcopus et Martyr~
in his terris sanguinem liberaliter effudit: miserere animarum populi tui, easque a~
culpis ac poenis liberas, in Sanctorum tuorum numerum inferas.
$Per Dominum

[Lectio]
Lectio libri Sapientiæ
!Sap 6:10-22
Ad vos ergo, reges, sunt hi sermones mei, ut discatis sapientiam, et non excidatis.~
Qui enim custodierint justa juste, justificabuntur; et qui didicerint ista, invenient quid respondeant.~
Concupiscite ergo sermones meos; diligite illos, et habebitis disciplinam.~
Clara est, et quæ numquam marcescit, sapientia; et facile videtur ab his qui diligunt eam, et invenitur ab his qui quærunt illam.~
Præoccupat qui se concupiscunt, ut illis se prior ostendat.~
Qui de luce vigilaverit ad illam non laborabit; assidentem enim illam foribus suis inveniet.~
Cogitare ergo de illa sensus est consummatus, et qui vigilaverit propter illam cito securus erit.~
Quoniam dignos se ipsa circuit quærens, et in viis ostendit se hilariter, et in omni providentia occurrit illis.~
Initium enim illius verissima est disciplinæ concupiscentia.~
Cura ergo disciplinæ dilectio est, et dilectio custodia legum illius est; custoditio autem legum consummatio incorruptionis est;~
incorruptio autem facit esse proximum Deo.~
Concupiscentia itaque sapientiæ deducit ad regnum perpetuum.~
Si ergo delectamini sedibus et sceptris, o reges populi, diligite sapientiam, ut in perpetuum regnetis:

[Graduale]
!Ps 118:46-47
Loquebar de testimoniis tuis in conspectu regum et non confundebar.
V. Et meditabar in mandatis tuis, quae dilexi nimis. Alleluia, alleluia.
!Joann 15:16
V. Posui vos ut eatis, et fructum afferatis et fructus vester maneat. Alleluia.

[GradualeP]
Alleluia, alleluia.
!Ps 118:46
V. Loquebar de testimoniis tuis in conspectu regum et non confundebar. Alleluia.
!Joann 15:16
V. Posui vos ut eatis et fruc tum afferatis et fructus vester maneat. Alleluia.

[Tractus]
!Ps 17:2-4
Diligam te, Domine, fortitudo mea: Dominus firmamentum meum et refugium meum et liberator meus.
V. Deus meus adiutor meus et sperabo in eum: protector meus, et cornu salutis meae, et susceptor meus.
V. Laudans invocabo Dominum et ab inimicis meis salvus ero.

[Evangelium]
Sequéntia ++ sancti Evangélii secúndum Joánnem.
!Joann 15:12-16
In illo tempore: Dixit Jesus discipulis suis:~
«Hoc est præceptum meum, ut diligatis invicem, sicut dilexi vos.~
Majorem hac dilectionem nemo habet, ut animam suam ponat qui pro amicis suis.~
Vos amici mei estis, si feceritis quæ ego præcipio vobis.~
Jam non dicam vos servos: quia servus nescit quid faciat dominus ejus. Vos autem dixi amicos: quia omnia quæcumque audivi a Patre meo, nota feci vobis.~
Non vos me elegistis, sed ego elegi vos, et posui vos ut eatis, et fructum afferatis, et fructus vester maneat: ut quodcumque petieritis Patrem in nomine meo, det vobis.»

[Offertorium]
!Col 1:24-25
Gaudeo in passionibus et adimpleo ea quae desunt passionum Christi in carne mea, pro~
corpore eius quod est Ecclesia, cuius factus sum ego minister. (T. P. Alleluia.)

[Secreta]
Haec hostia, Domine, vincula nostri reatus absolvat, et intercedente beato Brunone~
Martyre tuo atque Pontifice, donum nobis gratiae caelestis acquirat.
$Per Dominum

[Communio]
!Phil 1:20-21
Magnificabitur Christus in corpore meo, sive per vitam sive per mortem; mihi enim~
vivere Christus est et mori lucrum. (T. P. Alleluia.)

[Postcommunio]
Caelestibus epulis refecti, te, Domine, supplices deprecamur; ut ignem in nobis spiritus~
tui clementer accendas, qui beatum Brunonem Martyrem tuum atque Pontificem docuit mortem~
pro tui nominis confessione non timere:
$Qui vivis
