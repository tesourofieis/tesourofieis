[Name]
Commune Summorum Pontificum; Si diligis

[Rule]
Prefatio=Apostolis

[Comment]
# 8 – Msza o jednym lub kilku Papieżach – Si diligis
Chrystus zbudował swój Kościół na apostole Piotrze,  przekazując mu pełnię władzy nauczycielskiej, pasterskiej i kapłańskiej.  Władza ta przeszła na następców św. Piotra,  biskupów Rzymu. Wielu z nich złączyło z pasterską troska o owczarnię Chrystusową wyjątkową świętość życia. Kościół czci w nich wiernych naśladowców Dobrego Pasterza i prosi o orędownictwo za owczarnią Chrystusową i jej obecnymi pasterzami.

[Introitus]
!J 21:15-17
v. Jeśli miłujesz mnie, Szymonie Piotrze, paś baranki moje, paś owce moje.
!Ps 29:2
Sławić Cie będę, Panie, bo mnie wybawiłeś, i nie sprawiłeś ze mnie uciechy mym wrogom.
&Gloria
v. Jeśli miłujesz mnie, Szymonie Piotrze, paś baranki moje, paś owce moje.

[Oratio]
Wiekuisty Pasterzu, wejrzyj łaskawie na Swoją trzodę i otocz ją nieustanną opieką za przyczyną świętego N., (Twojego Męczennika i) Papieża, którego ustanowiłeś pasterzem całego Kościoła.
$Per Dominum

[Oratio1]
Boże, Ty uwolniłeś Swój Kościół od grozy bram piekielnych, zakładając go na niewzruszonej opoce apostolskiej, spraw, aby za przyczyną świętego N. (Twojego Męczennika i) Papieża trwał w tej prawdzie i umacniał się wśród stałego bezpieczeństwa.
$Per Dominum.

[Oratio91]
Wiekuisty Pasterzu, wejrzyj łaskawie na Swoją trzodę i otocz ją nieustanną opieką za przyczyną świętych N. i N., (Twoich Męczenników i) Papieży, których ustanowiłeś pasterzami całego Kościoła.
$Per Dominum

[Lectio]
Czytanie z Listu świętego Piotra Apostoła.
!1 P 5:1-4; 5:10-11
!x! Święty Papież wiernie wypełniając zalecenia św. Piotra, pierwszego papieża, stał się wzorem dla owczarni Chrystusowej i zasłużył na niewiędnący wieniec chwały.
Najmilsi! Starszych, którzy są wśród was, proszę, jako równie starszy i świadek męki Chrystusowej oraz uczestnik tej chwały, która ma się objawić.
Paście trzodę Bożą, która jest przy was, czuwając nad nią nie z musu, ale chętnie dla Boga, a nie dla szkaradnego zysku. Ani też jako panujący nad duchowieństwem, ale będąc świadomym wzorem dla owczarni. A gdy się zjawi książę pasterzy, otrzymacie niewiędnący wieniec chwały. A Bóg wszelkiej łaski, który wezwał nas do wiecznej chwały swojej w Chrystusie Jezusie, po niewielkim utrapieniu udoskonali, utwierdzi i ugruntuje nas, jemu chwała i panowanie na wieki wieków. Amen.

[Graduale]
!Ps 106:32; 106:31
Niechaj Go sławią ludy w zgromadzeniu, i na zebraniu starców niechaj Go chwalą.
V. Niech dzięki czynią Panu za Jego miłosierdzie, za jego cuda dla synów człowieczych. Alleluja, alleluja.
!Mt 16:18
Ty jesteś Opoką, a na tej Opoce zbuduję Kościół mój. Alleluja.

[GradualeP]
Alleluja, alleluja.
!Mt 16:18
V. Ty jesteś Opoką, a na tej Opoce zbuduję Kościół mój. Alleluja.
!Ps 44:17-18
Ustanowisz ich książętami po całej ziemi, przez wszystkie pokolenia głosić będą Twe imię, o Panie. Alleluja.

[Tractus]
!Ps 106:32; 106:31
Niechaj Go sławią ludy w zgromadzeniu, i na zebraniu starców niechaj Go chwalą.
V. Niech dzięki czynią Panu za Jego miłosierdzie, za jego cuda dla synów człowieczych.
!Ps 39:10-11
Twą sprawiedliwość głosiłem w wielkim zgromadzeniu, oto nie powściągałem warg moich, Ty wiesz, o Panie.
V. Sprawiedliwości Twojej w mym sercu nie skryłem; wyjawiłem Twą wierność i Twoją pomoc.
V. Nie zataiłem Twej łaski ani Twej wierności przed wielkim zgromadzeniem.

[Evangelium]
Ciąg dalszy ++ Ewangelii świętej według Mateusza.
!Mt 16:13-19
Onego czasu: Przyszedł Jezus w okolice Cezarei Filipowej i pytał uczniów swoich mówiąc: «Za kogo mają ludzie Syna Człowieczego?» A oni powiedzieli: «Jedni za Jana Chrzciciela, drudzy za Eliasza, a inni za Jeremiasza albo jednego z proroków».
Rzekł im Jezus: «A wy za kogo mię macie?» Odpowiadając Szymon Piotr rzekł: «Tyś jest Chrystus, Syn Boga żywego». A odpowiadając Jezus rzekł mu: «Błogosławionyś Szymonie Bar Jona, bo ciało i krew nie objawiły tobie, jeno Ojciec mój, który jest w niebiesiech. A ja ci powiadam, że ty jesteś Opoką, i na tej Opoce zbuduję Kościół mój i bramy piekielne nie zwyciężą go. I tobie dam klucze Królestwa Niebieskiego: a cokolwiek zwiążesz na ziemi, będzie związane i w niebiesiech; a cokolwiek rozwiążesz na ziemi, będzie rozwiązane i w niebiesiech».

[Offertorium]
!Jer 1:9-10
Otom dał moje słowa w usta twoje; otom cię dziś postawił nad narodami i nad królestwami, abyś wyrywał i burzył, i budował, i sadził.

[Secreta]
Złożywszy dary, prosimy Cię, Panie, oświeć łaskawie Twój Kościół, by trzodzie Twojej wszędzie sprzyjało powodzenie, a pasterze pod Twymi rządami starali się podobać Twojemu imieniu.
$Per Dominum

[Secreta1]
Panie, przyjmij łaskawie dary, które Ci z radością składamy i spraw, aby za przyczyną świętego N. Kościół Twój zawsze cieszył się nieskazitelną wiarą i spokojnymi czasami.
$Per Dominum

[Communio]
!Mt 16:18
Ty jesteś Opoką, a na tej opoce zbuduję Kościół mój.

[Postcommunio]
Prosimy Cię, Panie, rządź miłościwie Twoim Kościołem, krzepionym przez święty pokarm, aby pod Twoim możnym panowaniem rosła wolność Kościoła, a związek jego z Tobą trwał niezachwiany.
$Per Dominum

[Postcommunio1]
Pomnażaj w Kościele Twoim, prosimy Cię, Panie, działalność danego mu Ducha, Źródła łaski: a dzięki modłom świętego N. (Męczennika Twego i) Papieża niech nie braknie pasterzowi posłuszeństwa trzody, ani trzodzie opieki pasterza.
$Per Dominum
