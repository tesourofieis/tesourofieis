[Rank]
Dominica XVI Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Lectio]
Olvasmány szent Pál apostol Efezusiakhoz irott leveléből
!Eph 3:13-21
v. Ezért kérlek titeket, ne veszítsétek el értetek viselt szenvedéseim miatt bátorságotokat: ezek dicsőségetekre szolgálnak.  Ezért meghajtom térdemet az Atya előtt;  tőle származik minden közösség az égben és a földön.  Adja meg nektek dicsőségének gazdagsága szerint, hogy Lelke által megerősödjetek benső emberré,  hogy a hittel Krisztus lakjék szívetekben, s gyökeret verjetek és alapot vessetek a szeretetben.  Akkor majd fel tudjátok fogni az összes szenttel együtt, mi a szélesség és a hosszúság, a magasság és a mélység,  megismeritek Krisztusnak minden értelmet meghaladó szeretetét, és beteltek az Isten egész teljességével.  Annak pedig, aki bennünk működő erővel mindent megtehet azon felül is, amit mi kérünk vagy megértünk,  legyen dicsőség az Egyházban és Jézus Krisztusban minden nemzedéken át, örökkön-örökké! Amen. 

[Evangelium]
Evangélium + szent Lukács Evangélista kőnyvéből
!Luke 14:1-11
v. Amikor Jézus szombaton egy vezető farizeus házába ment, hogy nála étkezzék, figyelték.  Íme, előtte állt egy vízkóros ember.  Jézus megkérdezte a törvénytudókat és a farizeusokat: "Szabad szombaton gyógyítani, vagy nem szabad?"  Azok hallgattak. Erre megérintette kezével, meggyógyította, és útnak bocsátotta.  Aztán hozzájuk fordult: "Ha valamelyiteknek a fia vagy az ökre kútba esik, nem húzza-e ki rögtön, akár szombaton is?"  Erre nem tudtak mit felelni.  A meghívottaknak egy példabeszédet mondott, mert észrevette, hogyan válogatják az első helyeket.  "Amikor lakodalomba hívnak - kezdte -, ne telepedjél le a főhelyre, mert akadhat a hivatalosak közt nálad előkelőbb is.  Ha ez megérkezik, jön, aki meghívott benneteket és felszólít: Add át a helyedet! És szégyenszemre az utolsó helyet kell elfoglalnod.  Ha tehát hivatalos vagy valahova, menj el, és foglald el az utolsó helyet, hogy amikor a házigazda fogad, ezt mondja neked: Barátom, menj följebb! Így megtiszteltetésben lesz részed az egész vendégsereg előtt.  Mert aki magát felmagasztalja, az megaláztatik, aki magát megalázza, az felmagasztaltatik." 

