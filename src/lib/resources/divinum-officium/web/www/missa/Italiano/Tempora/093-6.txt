[Rank]
Sabbato Quattuor Temporum Septembris;;Feria major;;2

[Rank1960]
Sabbato Quattuor Temporum Septembris;;Feria major;;4

[Rule]
(rubrica 1960) celebranda aut forma longior aut forma brevior
(si missa brevior et rubrica 1960) LectioL1 
LectioL5

[Introitus]
!Ps 94:6-7
v. Venite, adoriamo Iddio, prostriamoci davanti a Lui, pieghiamo il ginocchio innanzi al Signore, nostro Creatore, poiché Egli è il nostro Dio.
!Ps 94:1
Venite, plaudiamo al Signore; acclamiamo a Dio nostro Salvatore.
&Gloria
v. Venite, adoriamo Iddio, prostriamoci davanti a Lui, pieghiamo il ginocchio innanzi al Signore, nostro Creatore, poiché Egli è il nostro Dio.

[Oratio]
Dio onnipotente ed eterno, che hai fatto dell'astinenza un rimedio salutare al corpo e all'anima, supplichiamo umilmente la tua maestà, che placato dalla devota preghiera di quelli che digiunano, ci conceda aiuti e per la vita presente e per la futura.
$Per Dominum

[LectioL1]
Dal libro del Levitico.
!Levit 23:26-32
In quei giorni il Signore disse a Mosè: «Al dieci del settimo mese, sarà il giorno solennissimo delle espiazioni: sarà chiamato santo: in esso mortificherete le vostre persone e offrirete vittime fumanti al Signore. Non farete in quel giorno alcun lavoro servile, perché è un giorno di propiziazione, destinato a rendervi propizio il Signore Dio vostro. L'uomo che non si umilierà in quel giorno sarà reciso di mezzo al suo popolo, e chi avrà fatto qualche lavoro, lo cancellerò dal popolo suo. In quel giorno dunque non farete lavori; e questa sarà una legge perpetua per voi in tutte le vostre generazioni in tutti i paesi da voi abitati. Riposo completo è per voi; e mortificherete le vostre persone; il giorno nono del mese, da una sera all'altra, prenderete il vostro riposo», dice il Signore onnipotente.
$Deo gratias

[GradualeL1]
!Ps 78:9; 78:10
Perdona i nostri errori, Signore, perché le nazioni non dicano: «Dov'è il loro Dio?».
V. Aiutaci, o Dio della salvezza, e per la gloria del tuo nome, liberaci, Signore.

[OratioL1]
Ti supplichiamo, o Dio onnipotente: fa' che digiunando siamo saziati dalla tua grazia, e che praticando l'astinenza diventiamo più forti di ogni nemico.
$Per Dominum

[LectioL2]
Dal libro del Levitico.
!Levit 23:39-43
In quei giorni il Signore parlò a Mosè cosi: «Il quindici del settimo mese, raccolti che abbiate i frutti della vostra terra. celebrerete per sette giorni la festa del Signore. Il primo e l'ottavo giorno è riposo assoluto. Nel primo giorno prendete i frutti dell'albero più bello, dei rami di palma frondosa , dei salici del torrente, e starete allegri dinanzi al Signore Dio vostro. Celebrerete questa solennità ogni anno per sette giorni: questa sarà una legge perpetua per le vostre generazioni. La celebrerete al settimo mese, e per sette giorni ogni uomo della stirpe di Israele abiterà in capanne, affinché i vostri posteri imparino che io ho fatto abitare sotto le tende i figli d'Israele, quando li trassi dalla terra d'Egitto. Io sono il Signore Dio vostro».
$Deo gratias

[GradualeL2]
!Ps 83:10; 83:9
Vedi, O Dio, nostro scudo, guarda il volto dei tuoi servi.
V. Signore, Dio degli eserciti, ascolta la preghiera dei tuoi servi.

[OratioL2]
Difendi, o Signore, la tua famiglia; affinché i rimedi di eterna salvezza, per tua ispirazione cercati, siano per tua bontà. da noi conseguiti.
$Per Dominum

[LectioL3]
Dal libro del profeta Michea.
!Mich 7:14; 7:16; 7:18-20
Signore Dio nostro, governa con la tua verga di pastore il popolo tuo, il gregge tuo proprio, che solitario abita nella foresta, come nei giorni antichi. Lo vedranno le genti, e saranno confuse con tutta la loro potenza. Chi, o Dio, è simile a te, che togli l'iniquità, e passi sopra il peccato dei resti del tuo popolo? Dio non sfogherà più il suo furore , perché è amante della misericordia. Si volgerà a noi, e avrà pietà: seppellirà le nostre iniquità, e getterà nel profondo del mare tutti i nostri peccati. Tu ti mostrerai verace a Giacobbe, misericordioso ad Abramo, come anticamente giurasti ai nostri padri: o Signore Dio nostro.
$Deo gratias

[GradualeL3]
!Ps 89:13; 89:1
Volgiti, Signore, un momento e prova compassione dei tuoi servi.
V. Tu sei per noi un rifugio, o Signore, di età in età.

[OratioL3]
Concedi, o Signore; il digiuno nella carne ci ottenga di astenerci pure dai vizi che ci assediano.
$Per Dominum

[LectioL4]
Dal libro del profeta Zaccaria.
!Zach 8:14-19
In quei giorni il Signore mi parlò dicendo: Così parla il Signore degli eserciti: «Come decisi di affliggervi, quando i vostri padri mi provocarono a sdegno - dice il Signore - e non ebbi compassione, così, volgendomi a voi in questi giorni ho deciso di far del bene alla casa di Giuda e a Gerusalemme: non temete. Queste però sono le cose che dovrete fare: dite la verità, ciascuno al suo prossimo; secondo verità e per la pace rendete giustizia alle vostre porte, e nessuno pensi nel suo cuore di far del male al suo amico; non amate i falsi giuramenti; perché queste sono tutte cose che io odio», dice il Signore. E il Signore degli eserciti mi parlò e disse ancora: «Queste cose dice il Signore degli eserciti: Il digiuno del quarto, il digiuno del quinto, il digiuno del settimo, il digiuno del decimo mese saranno cambiati per la casa di Giuda in giorni di gaudio, di letizia e di solennità insigne; solamente amate la verità e la pace». Così parla il Signore degli eserciti.
$Deo gratias

[GradualeL4]
!Ps 140:2
Si diriga, o Signore, la mia preghiera come incenso al tuo volto.
V. Il levarsi delle mie mani come sacrificio della sera.

[OratioL4]
O Signore, come ci concedi di offrirti questo solenne digiuno, così, te ne preghiamo, donaci il soccorso della tua indulgenza.
$Per Dominum

[LectioL5]
Dal libro del profeta Daniele.
!Dan 3:47-51
Allora, l'Angelo del Signore discese tra Azaria ed i suoi compagni nella fornace, ed allontanava da essi la fiamma del fuoco. Egli rese il centro della fornace come un luogo ove soffiasse un vento pieno di rugiada. La fiamma si alzava di quarantanove cubiti; divampò e arse i ministri del re, che erano intenti ad attizzare il fuoco. Il fuoco invece non toccò i tre giovami in modo alcuno, non fece loro alcun male, non li molestò affatto. Allora questi tre, come con una sola bocca, si misero a lodare, a glorificare, a benedire Dio nella fornace, dicendo:
_
!Hymnus
!Dan 3:52-53
Benedetto sei tu, o Signore, Dio dei padri nostri. Tu sei degno d 'eterna lode e gloria.
Benedetto il tuo nome glorioso e santo , degno di esser lodato e sopra tutti esaltato per tutti i secoli.
Tu sei benedetto nel tempio santo della tua gloria, sei degno di suprema lode e gloria nei secoli.
Tu sei benedetto nel trono del tuo regno, sei degno di suprema lode ed esaltazione nei secoli.
Tu sei benedetto per lo scettro della tua divinità. E degno di lode e glorioso nei secoli.
Sei benedetto tu , che scruti gli abissi e stai assiso sopra i Cherubini, sei degno di lode e di eterna esaltazione.
Benedetto sei tu, che voli sulle ali dei venti e sulle onde del mare. E degno di essere lodato e glorificato in eterno.
Ti benedicano tutti gli Angeli e Santi tuoi. E ti lodino e glorifichino in eterno.
Ti benedicano i cieli, la terra, il mare e tutto quello che in essi si trova. E ti lodino e glorifichino in eterno.
Gloria al Padre e al Figlio e allo Spirito Santo: a Colui che è degno di lode e di gloria in eterno.
Come era nel principio, ora, e sempre nei secoli dei secoli. Amen. A Colui che è degno di lode e di gloria in eterno.
Benedetto sei tu, o Signore, Dio dei padri nostri. E degno di essere lodato e glorificato in eterno.

[OratioL5]
O Dio, che hai rese innocue per i tre giovani le fiamme ardenti, benigno concedi che non veniam bruciati dal fuoco delle nostre passioni.
$Per Dominum

[Lectio]
Dalla lettera di san Paolo apostolo agli Ebrei.
!Hebr 9:2-12
Fratelli: si costruì il tabernacolo. Nella parte anteriore erano i candelieri, la mensa e i pani offerti; e questa parte è detta il «Santo»; e dietro un secondo velo vi era il tabernacolo, detto il «Santo dei Santi», che conteneva il turibolo d'oro, l'arca dell'alleanza, tutta ricoperta d'oro, in cui era l'urna d'oro contenente la manna, la verga d'Aronne, che era fiorita, e le tavole dell'alleanza. Stavano sopra l'arca i Cherubini della gloria, che facevan ombra al propiziatorio, ma di queste cose non possiamo parlare ora minuziosamente. Or essendo così disposte le cose, i sacerdoti potevano sempre entrare nella prima parte del tabernacolo per celebrarvi gli atti del culto; nella seconda parte invece poteva entrare il solo Sommo Sacerdote una volta all'anno, portando il sangue offerto per gli errori suoi e del popolo. Con ciò voleva lo Spirito Santo significare non essere ancora aperta la via al Santo dei Santi, finché sussisteva il tabernacolo anteriore che era l'immagine di questo tempo; in quello, infatti, si offrono doni e sacrifici che non possono rendere spiritualmente perfetto il sacrificante, consistendo soltanto in cibi, e bevande e diverse abluzioni e cerimonie carnali, imposte fino al tempo della riforma. Ma Cristo, venuto come pontefice dei beni futuri, attraversando un tabernacolo più grande e più perfetto, non fatto da mano d'uomo: non col sangue dei capri e dei vitelli, ma col proprio sangue entrò una volta per sempre nel Santuario, dando così una redenzione eterna.

[Graduale]
!Ps 116:1-2
Popoli tutti, lodate il Signore, esaltatelo, O genti!
V. È forte il suo amore per noi, la verità del Signore è per sempre.

[Evangelium]
Seguito ++ del Santo Vangelo di Luca.
!Luca 13:6-17
In quel tempo Gesù disse questa parabola: «Un uomo aveva un albero di fico piantato nella sua vigna, e andò per cercarvi frutto e non ne trovò. Allora disse al vignaiuolo: “Ecco, da tre anni vengo a cercar frutto da questo fico e non ne trovo: taglialo: a che occupa inutilmente terreno?". Ma quegli gli rispose: "Signore, lascialo ancora quest'anno, finché abbia scalzata la terra e vi abbia messo del concime: e se darà frutto, bene: se no, allora lo farai tagliare”». Era di sabato mentre stava ammaestrando in una sinagoga, ed ecco una donna, che da diciotto anni era inferma e così rattrappita da non poter punto guardar in su. Gesù, vistala, la chiamò a sé, e le disse: «Donna, tu sei liberata dalla tua infermità». E pose le mani su lei e in quell'atto si raddrizzò e glorificava Dio. Ma il capo della sinagoga, sdegnato che Gesù l'avesse guarita di sabato prese a dire al popolo: «Ci sono sei giorni per lavorare, in quelli dunque e non di sabato venite a farvi guarire». Ma il Signore riprese dicendo: «Ipocriti, ognuno di voi non scioglie di sabato il suo bue o asino dalla mangiatoia, e lo conduce a bere? E questa figliuola d'Abramo, tenuta già legata da satana per diciotto anni, non doveva esser sciolta da questo legame in giorno di sabato?». E mentre diceva queste cose arrossivano tutti i suoi avversari: e tutto il popolo godeva di tutte le opere gloriose che si facevano da lui.

[Offertorium]
!Ps 87:2-3
Signore Dio della mia salvezza, giorno e notte io gemo innanzi a te; giunga fino al tuo cospetto la mia preghiera, o Signore.

[Secreta]
Il dono offerto alla tua maestà, o Dio onnipotente, ci ottenga la grazia di un culto perfetto e il frutto di un'eternità beata.
$Per Dominum

[Communio]
!Levit 23:41; 23:43
Il settimo mese celebrerete delle feste, in ricordo della dimora sotto le tende dei figli di Israele, allorquando li trassi dalla terra d'Egitto, io il Signore Dio vostro.

[Postcommunio]
I tuoi sacramenti, o Signore, producano in noi quel che contengono; affinché conseguiamo realmente ciò che ora simbolicamente facciamo.
$Per Dominum

