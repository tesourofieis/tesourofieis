[Name]
Commune Virgine Tempore Paschele

[Rule]
Gloria

[Introitus]
!Ps 118:46-47
v. Parlai dei tuoi precetti anche in faccia ai re, senza vergognarmene; meditai i tuoi comandamenti che ho amato sopra ogni cosa. Allelúia, allelúia.
!Ps 118:1
Beato chi è perfetto nel suo cammino, chi procede secondo la legge di Dio.
&Gloria
v. Parlai dei tuoi precetti anche in faccia ai re, senza vergognarmene; meditai i tuoi comandamenti che ho amato sopra ogni cosa. Allelúia, allelúia.

[Oratio]
O Dio, che fra gli altri prodigi della tua potenza compisti anche quello di dare al sesso fragile la forza del martirio; fa' che noi, che celebriamo l'anniversario della beata N. vergine e martire tua, imitando i suoi esempi avanziamo verso di te.
$Per Dominum

[Lectio]
Dal libro della Sapienza.
!Eccli 51:1-8; 51:12
Ti voglio lodare, o Signore mio Re: ti voglio glorificare, o Dio mio salvatore. Voglio celebrare il tuo nome, o rifugio della mia vita, perché hai riscattata da morte la mia anima; hai preservato il mio corpo dalla tomba e il mio piede hai salvato dal potere d'inferno. Mi hai liberato dal flagello della lingua e dal labbro dei pronti a mentire; e in faccia ai miei avversari ti sei fatto mio protettore. E nella tua grande misericordia m'hai liberato da leoni ruggenti pronti a divorarmi, dalle mani di chi cercava l'anima mia. Da molte angustie mi hai scampato: dalle spire di fiamma avvolgente e dall'incendio di fuoco indomato; dal seno di cupo abisso. dalle labbra maldicenti, dagli orditori di menzogne e dalla freccia di lingua fraudolenta. Fino alla morte l'anima mia benedirà il Signore; poiché Tu liberi quelli che ti aspettano con pazienza, e li salvi dal potere delle nazioni.

[Graduale]
!Ps 44:8 Hai amato la giustizia, e odiato le cose perverse,
V. perciò il Signore, tuo Dio, ti ha unto con l'olio che dà gioia. Allelúia, allelúia.
!Ps 48:15; 48:16
V. Le vergini dietro a lei sono condotte al Re, a te sono condotte le sue compagne in allegria. Alleluia.

[GradualeP]
Allelúia, allelúia
!Ps 44:15; 44:16
Le vergini dietro a lei sono condotte al Re, a te sono condotte le sue compagne in allegria.
Alleluia.
!Ps 44:5
Nello splendore della tua grazia, trionfa, avanza con fiducia e regna!. Allelúia.

[Evangelium]
Seguito ++ del Santo Vangelo secondo Matteo.
!Matth 25:1-13
In quel tempo, Gesù disse ai suoi discepoli questa parabola: «Il regno dei cieli sarà simile a dieci vergini che presero le loro lampade e uscirono incontro allo sposo e alla sposa. Ma cinque di esse erano stolte e cinque prudenti. Le cinque stolte, nel prendere le lampade, non presero l'olio con sé; le prudenti, invece, insieme con le lampade presero anche l'olio, nei loro vasi. Tardando a venire lo sposo, si assopirono tutte e si addormentarono. Ma a mezzanotte si udì un clamore: “Ecco viene lo sposo: uscitegli incontro”. Allora tutte le vergini si alzarono e prepararono le loro lampade. E dissero le stolte alle prudenti: “Dateci un po' del vostro olio, poiché le nostre lampade stanno per spegnersi”. Risposero le prudenti dicendo: “Non basterebbe né a noi, né a voi: andate piuttosto dai rivenditori e compratevene”. Mentre esse andavano, giunse lo Sposo; e quelle che erano pronte entrarono con lui alla festa nuziale, e la porta fu chiusa. All'ultimo momento, giunsero anche le altre vergini e dicevano: O Signore, Signore, aprici!". Ma egli rispose: “In verità vi dico: non vi conosco”. Vigilate, dunque, poiché non sapete né il giorno né l'ora».

[Offertorium]
!Ps 44:15; 44:16
Le vergini dietro a lei sono condotte al Re; le sue compagne sono condotte a Te con gioia ed esultanza; sono introdotte nel palazzo del Re. Allelúia.

[Secreta]
Accetta, Signore, il sacrificio che ti offriamo nella festa della beata N. vergine e martire tua, fiduciosi di essere salvati per il suo patrocinio.
$Per Dominum

[Communio]
!Ps 118:78; 118:80
Restino confusi i superbi perché ingiustamente peccarono contro di me; io intanto vado meditando i tuoi precetti per non essere confuso. Allelúia.

[Postcommunio]
I misteri che abbiamo ricevuto, o Signore, siano il nostro soccorso, e per l'intercessione della beata N. vergine e martire tua, ci ottengano la gioia della tua protezione perenne.
$Per Dominum

