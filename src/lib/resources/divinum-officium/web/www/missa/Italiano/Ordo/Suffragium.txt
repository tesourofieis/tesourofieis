[Oratio Maria1]
!della Madonna in tempo d'Avvento
O Dio, tu hai voluto che all'annuncio dell'angelo, il tuo Figlio si incarnasse nel seno della beata Vergine Maria: concedi a noi di essere aiutati presso di te dall'intercessione di Colei che crediamo vera Madre di Dio.
$Per eundem

[Secreta Maria1]
!della Madonna in tempo d'Avvento
Conferma, o Signore, nelle nostre anime i misteri della vera fede, affinché noi che proclamiamo vero Dio e vero uomo Colui che fu concepito dalla Vergine, per la potenza della sua resurrezione salvifica meritiamo di giungere all’eterna gioia.
$Per eundem

[Postcommunio Maria1]
!della Madonna in tempo d'Avvento
Infondi, Signore, nelle nostre anime la tua grazia: e poiché con l'annuncio dell'angelo abbiamo conosciuto l'Incarnazione di Cristo, tuo Figlio, concedi che per la sua passione e la sua croce giungiamo alla gloria della risurrezione.
Per eundem

[Oratio Maria2]
!della Madonna
O Dio, che nella verginità feconda di Maria Santissima, hai donato agli uomini i tesori della salvezza eterna, concedi a noi di sperimentare l'intercessione di colei per la quale siamo stati fatti degni di accogliere l'autore della vita, Gesù Cristo, Figlio tuo:
$Qui tecum

[Secreta Maria2]
!della Madonna
Signore, te ne preghiamo, accetta i nostri doni e le nostre preci, purificaci per la virtù di questi santi misteri ed esaudiscici.
$Per Dominum.

[Postcommunio Maria2]
!della Madonna
Questa comunione ci mondi dalla colpa, o Signore, e per l'intercessione della beata sempre vergine Maria, madre di Dio, ci renda perennemente partecipi del rimedio celeste.
$Per eundem

[Oratio Maria3]
!della Madonna
Signore, te ne preghiamo, concedi ai tuoi servi perpetua salute di anima e di corpo; e, per intercessione della beata Vergine Maria, concedici di essere liberati dai mali presenti e di godere delle gioie eterne.
$Per Dominum

[Secreta Maria3]
!della Madonna
Per la tua clemenza, Signore, e per l'intercessione della beata sempre vergine Maria, l'offerta di questo sacrificio giovi alla nostra prosperità e pace nella vita presente e nella futura.
$Per Dominum

[Postcommunio Maria3]
!della Madonna
Ricevuti i misteri della nostra salvezza, ti preghiamo, o Signore, di essere ovunque protetti dalla beata sempre vergine Maria, ad onore della quale abbiamo presentato alla tua maestà questo sacrificio.
$Per Dominum

[Oratio Ecclesiae]
!Contro i persecutori della Chiesa
Accogli propizio, o Signore, le preghiere della tua Chiesa; dalle vittoria sulle avversità e sull'errore perché in serena libertà ti possa servire.
$Per Dominum

[Secreta Ecclesiae]
!Contro i persecutori della Chiesa. 
A noi che celebriamo i tuoi misteri, o Signore, accorda la tua protezione, perché, uniti a quello che è divino, ti possiamo servire col corpo e con la mente.
$Per Dominum

[Postcommunio Ecclesiae]
!Contro i persecutori della Chiesa.
Dio onnipotente, tu ci dài la gioia di partecipare ai doni divini: non permettere che cadiamo sotto le insidie umane.
$Per Dominum

[Oratio Papa]
!Per il papa
O Dio, pastore e guida di tutti i fedeli, guarda benigno il tuo servo N. che hai voluto come pastore a capo della tua Chiesa: concedigli che con la parola e con l'esempio possa giovare a quelli che governa e giungere alla vita eterna insieme al gregge che gli fu affidato.
$Per Dominum

[Secreta Papa]
!Per il papa
O Signore, accogli benigno i doni che ti offriamo e guida con una incessante protezione il tuo servo N. che hai voluto come pastore a capo della tua Chiesa.
$Per Dominum

[Postcommunio Papa]
!Per il papa
Ci protegga, o Signore, questo divino sacramento che abbiamo ricevuto: e salvi sempre e sostenga, insieme al gregge che gli fu affidato, il tuo servo N. che hai voluto come pastore a capo della tua Chiesa.
$Per Dominum

[Oratio Sanctorum]
!Per chiedere i suffragi dei santi
Liberaci, O Signore, da ogni pericolo nell'anima e nel corpo; e, per l'intercessione della beata e gloriosa sempre vergine Maria Madre di Dio, del beato Giuseppe, dei beati apostoli tuoi Pietro e Paolo, del beato N. e di tutti i santi, benevolmente concedici salute e pace, affinché; libera da ogni avversità ed errore, la tua Chiesa ti possa servire in sicura libertà.
$Per eundem 

[Secreta Sanctorum]
!Per chiedere i suffragi dei santi
O Dio nostra salvezza, esaudiscici; e, in virtù di questo sacramento proteggici da ogni nemico della mente e del corpo, dandoci la grazia nel tempo presente e la gloria nell'eternità.
$Per Dominum

[Postcommunio Sanctorum]
!Per chiedere i suffragi dei santi
Il sacrificio che ti abbiamo offerto, te ne preghiamo, o Signore, ci purifichi e ci difenda; e, per l'intercessione della beata vergine Maria Madre di Dio, del beato Giuseppe, dei beati apostoli tuoi Pietro e Paolo, del beato N. e di tutti i santi, ci faccia e mondi da ogni peccato e liberi da ogni avversità.
$Per eundem

[Oratio Spiritu]
!Allo Spirito Santo
O Dio, che hai istruito tuoi fedeli, illuminando i loro cuori con la luce dello Spirito Santo: concedi a noi di avere nello stesso Spirito il gusto del bene, e di godere sempre del suo conforto.
$Per Dominum eiusdem

[Secreta Spiritu]
!Allo Spirito Santo
Santifica, Signore, questa offerta, e purifica i nostri cuori con la luce dello Spirito Santo.
$Per Dominum eiusdem

[Postcommunio Spiritu]
!Allo Spirito Santo
O Signore, lo Spirito Santo effuso nei nostri cuori li purifichi e li fecondi nell'intimo con la rugiada della sua grazia.
$Per Dominum eiusdem

[Oratio Vivis]
!per i vivi ed i defunti
Dio onnipotente, Signore dei vivi e dei morti, che hai pietà di quanti prevedi che saranno tuoi per la fede e le opere: umilmente ti supplichiamo, affinché coloro per i quali preghiamo, siano essi ancora in vita o già, privati del corpo, passati all'eterna vita, ottengano, per l'intercessione dei tuoi santi, la remissione di ogni peccato.
$Per Dominum

[Secreta Vivis]
!per i vivi ed i defunti
O Dio, che solo conosci il numero degli eletti destinati alla superna felicità, concedici, te ne preghiamo, che, per l'intercessione di tutti i santi, i nomi di quanti ti raccomandiamo nella preghiera e di tutti i fedeli rimangano scritti nel libro della beata predestinazione. 
$Per Dominum

[Postcommunio Vivis]
!per i vivi ed i defunti
O Dio onnipotente e misericordioso, i sacramenti che abbiamo ricevuto ci purifichino, e, per l'intercessione di tutti i santi tuoi fa' che questo sacramento non ci sia motivo di condanna ma salutare strumento di perdono; sia purificazione dei peccati, sostegno dei deboli; sia protezione contro tutti i pericoli del mondo sia remissione di ogni colpa per i fedeli vivi e defunti.
$Per Dominum

