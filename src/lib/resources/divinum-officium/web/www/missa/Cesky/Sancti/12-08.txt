[Rank]
In Conceptione Immaculata Beatae Mariae Virginis;;Duplex I classis cum octava communi;;6.5;;ex C11

[Rank1960]
In Conceptione Immaculata Beatae Mariae Virginis;;Duplex I classis;;6;;ex C11

[Rule]
ex C11;
Gloria
Credo
Prefatio=Maria=Conceptióne immaculáta;

[Comment]
# Neposkvrněného Početí blahoslavené Panny Marie
! 1. třídy
! Bílá barva
Dnes se radujeme nejen z toho, že byla pod srdcem své matky počata žena, která byla už na prahu Ráje slíbena padlému lidstvu, ale hlavně z toho, že tato žena byla jedinečnou výsadou mezi lidstvem pro zásluhy Vykupitele už předem prosta veškeré skvrny, i skvrny dědičného hříchu, kterou si každý člověk přináší na svět. Byla určena za Matku Nejvyššího, a proto nesmělo na ní býti ani té nejmenší skvrnky. Jaká úžasná krása a nádhera zdobí tuto požehnanou mezi ženami! Její nevýslovná čistota a nevinnost je kouzlem, které nás k ní tolik vábí a nás tolik dojímá! Na ní vidíme, že všecka Krása pramení jenom z cudnosti a nevinnosti, že všechen půvab tkví v čistotě a svatosti. A tato nejkrásnější a nejsvětější ze všech žen byla nám dána za Matku! Jak musíme býti na takovou Matku hrdi a jak děkovati Bohu za přemíru těch Milostí, kterými ji naplnil! Neustaňme nikdy vdechovati vůni této milostiplné Lilie a dívati se do tohoto zrcadla bez poskvrny! – Dnešní svátek je půvabným červánkem před východem Slunce, které se nám o Vánocích ukáže.

[Introitus]
!Iz 61,10
v. S radostí budu plesati v Pánu; jásati bude duše má v Bohu mém, neboť mne oděl v roucho spasení a oděvem spravedlnosti mne zahalil jako nevěstu okrášlenou klenoty svými.
!Ž 29,2
Velebím tě, Pane, neboť ty jsi mne chránil a nedopustil jsi, aby nade mnou jásali moji nepřátelé.
&Gloria
v. S radostí budu plesati v Pánu; jásati bude duše má v Bohu mém, neboť mne oděl v roucho spasení a oděvem spravedlnosti mne zahalil jako nevěstu okrášlenou klenoty svými.

[Oratio]
Bože, jenž jsi neposkvrněným Početím Panny připravil svému Synu důstojný příbytek, prosíme, jako jsi ji pro předvěděnou smrt téhož Syna svého uchoval od všeliké poskvrny, abys na její přímluvu popřál, bychom i my čisti k tobě došli.
$Per eundem

[Lectio]
Čtení z knihy Přísloví
!Př 8,22-35
Pán vládl mnou na počátku cest svých, prve než byl co činil, od pradávna. Od věčnosti ustanovena jsem a od věků, prve nežli země byla. Ještě nebylo propastí a já již počata jsem byla; prameny vod se ještě neprýštily, hory ještě s obrovskou tíží nestály, před pahorky já jsem zrozena byla; ještě nebyl učinil zemi, řeky, ani stěžej zemského okruhu. Nebesa když zakládal, byla jsem tam; když kruh kladl kolkolem hladiny hlubin, když mraky ve výši upevňoval, vydatnost pramenům vodním když odměřoval, moři když hranice jeho vykazoval, zákon když stanovil vodám, by nepřešly meze své, a když odvažoval základy země: s ním jsem byla všecko pořádajíc, kochala jsem se rozkoší den každý, hrála jsem si před ním ustavičně, hrála jsem si na okruhu zemském a rozkoší mou jest býti se syny lidskými. Nyní tedy, děti, poslyšte mne! Blahoslaveni, kteří dbají cest mých! Slyšte poučení a buďte moudří; a neodmítejte je! Blaze člověku, který mne poslouchá, který bdí u dveří mých každý den, pozor dává u veřejí brány mé. Neboť kdo mne najde, nalezne život a dojde spásy od Hospodina.

[Graduale]
!Jud 13,23
Požehnaná jsi, Panno Maria, od Pána, svrchovaného Boha, přede všemi ženami na zemi.
!Jud 15,10
Ty jsi slávou Jerusalema, ty jsi radostí Izraele, ty jsi ctí našeho lidu.
Aleluja, aleluja
!Pís 4,7
Všecka krásná jsi, Maria, a poskvrny prvotní není na tobě. Aleluja.

[GradualeP]
Aleluja, aleluja
!Jud 15,10
Ty jsi slávou Jerusalema, ty jsi radostí Izraele, ty jsi ctí našeho lidu.
!Pís 4,7
Všecka krásná jsi, Maria, a poskvrny prvotní není na tobě. Aleluja.

[Evangelium]
Pokračování ++ sv. Evangelia podle Lukáše.
!Lk 1,26-28
Za onoho času poslán byl Anděl Gabriel od Boha do města galilejského, jemuž jméno Nazaret, k panně, zasnoubené muži, jemuž jméno bylo Josef, z domu Davidova, a jméno panny Maria. A vešed k ní Anděl, řekl: Zdráva buď, milostiplná, Pán s tebou, požehnaná tys mezi ženami.

[Offertorium]
!Lk 1,28
Zdrávas, Maria, milosti plná, Pán s tebou; požehnaná tys mezi ženami. Aleluja.

[Secreta]
Přijmi spasitelnou oběť, Pane, kterou ti o slavnosti neposkvrněného Početí blahoslavené Panny Marie přinášíme, a uděl, jako ji předcházející milostí tvou všeliké poskvrny prostou vyznáváme, tak abychom na její přímluvu zproštěni byli od všelikých provinění.
$Per Dominum

[Communio]
!Ž 86,3, Lk 1,49
Přeslavné věci pověděny jsou o tobě, Maria, neboť veliké věci učinil tobě, jenž jest mocný.

[Postcommunio]
Svátosti, jež jsme přijali, Pane, Bože náš, nechť vyléčí v nás rány oné viny, od níž jsi Početí blahoslavené Marie jedinečně neposkvrněné uchoval.
$Per Dominum
