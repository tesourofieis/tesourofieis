[Rank]
Dominica II Adventus;;Semiduplex;;5.6

[Rank1960]
Dominica II Adventus;;Semiduplex;;6

[Rule]
no Gloria
Credo
Suffr=Maria1;Ecclesiae,Papa;;

[Comment]
# Druhá neděle adventní
! Shromáždění u sv. Kříže v Jerusalemě
! 1 třídy
! Fialová barva
Prorok lsaiáš vyzýval lid israelský ku přípravě na brzký příchod Páně. Tato nebem a peklem hýbající událost se už stala. Slova starozákonního proroka však platí i dnes, kdy Vykupitel pod způsobou chleba čeká ve svatostánku, že zatoužíme po jeho příchodu.
Spasitel přichází, kdykoliv mu otevřeme svoje věřící a dychtivě srdce. Vtělil se, ne aby nás potrestal za naše hříchy, ale aby nás z nich vykoupil. Jsme teď jeho lidem. On je naším dobrým pastýřem, jenž dal život svůj za ovečky své. Jeho přítomnost v našem nitru je zdrojem nového štěstí a klidné radosti. Naše srdce touží tolik o štěstí, proč je tedy nesytíme tím, co jediné je schopno otevříti mu brány ztraceného Ráje?
Hříchy naše nás učinily malomocnými, nechť tedy přijde Bůh a svou milostí nás povzbudí, abychom s radostí se připravili na příchod Kristův do našich srdcí!

[Introitus]
!Iz 30,30
v. Lide Sionský, hle, Hospodin přijde spasit národy a pro radost vašeho srdce učiní, abyste slyšeli veliký hlas jeho.
!Ž 79,2
Slyš, pastýři Israelův, ty, jenž jako ovečku Josefa vedeš. Sláva Otci i Synu.
&Gloria
v. Lide Sionský, hle, Hospodin přijde spasit národy a pro radost vašeho srdce učiní, abyste slyšeli veliký hlas jeho.

[Oratio]
Pohni, Pane, srdce naše k připravení cest pro svého jednorozeného Syna, abychom příchodem jeho očistění na duši, tobě sloužiti byli hodni.
$Qui tecum

[Lectio]
Čtení z listu sv. Pavla Apoštola k Římanům
!Řím 15,4-13
!Chceme-li věděti, co se Bohu líbí a jak se máme připraviti na příchod Vykupitele, pohlédněme do Písma sv., neboť jest psáno pro naše poučení. Nejdrahocennější před Bohem jest láska, která všecky spojuje v jedno duchovní tělo a prináší Bohu společnou chválu všech. — Nezapomeňme také nikdy, že všichni lidé jsou povoláni do království Kristova a vyprosme těm, kteří dosud vězí ve tmách bludu, aby jim zazářilo světlo Evangelia.
Bratři! Cokoli bylo napsáno, k našemu poučení bylo napsáno, abychom trpělivostí a útěchou Písma měli naději. Bůh pak trpělivosti a útěchy, dej vám jednostejně smýšleti vespolek podle Ježíše Krista, abyste jednomyslně jedněmi ústy oslavovali Boha a Otce Pána našeho Ježíše Krista. Proto ujímejte se vespolek, jakož i Kristus se vás ujal ke slávě Boží. Pravím totiž, že Kristus Ježíš se stal přisluhovatelem obřezaných pro pravdivost Boží, aby potvrdil zaslíbení otcům daná, pohané však že pro milosrdenství oslavují Boha, jak jest psáno: „Proto budu tě vyznávati mezi pohany, Hospodine, a jménu tvému prozpěvovati.“ A opět dí: „Veselte se, pohané, s lidem jeho.“ A opět: „Chvalte Hospodina, všickni pohané, a velebte ho, všickni národové.“ A opět Isaiáš praví: „Bude výhon z kořene Jesseova, jenž povstane, aby vládl nad národy; v něho budou národové doufati.“ Bůh pak naděje naplň vás veškerou radostí a pokojem z víry, abyste oplývali v naději a mocí Ducha Svatého.

[Graduale]
!Ž 49,2-3; 49,5
Ze Sionu vyjde skvělost jeho krásy; Bůh přijde zjevně.
V. Shromážděte mu ctitele jeho, kteří smlouvu s ním dotvrzují obětmi. Aleluja, aleluja.
!Ž 121,1
V. Zaradoval jsem se proto, že mi bylo řečeno: „Půjdeme do domu Páně!“ Aleluja.

[GradualeF]
!Ž 49,2-3; 49,5
Ze Sionu vyjde skvělost jeho krásy; Bůh přijde zjevně.
V. Shromážděte mu ctitele jeho, kteří smlouvu s ním dotvrzují obětmi.

[Evangelium]
Pokračování ++ sv. Evangelia podle Matouše
!Mt 11,2-10
!Sv. Jan Křtitel poslal ke Kristu své učedníky, aby z jeho vlastních úst slyšeli, že jest pravým a očekávaným Vykupitelem. Uvězněný Předchůdce Páně byl pro svou osobu pevně o tom přesvědčen, jeho učedníci však měli z vlastního názoru přijiti k této víře a proto je k němu poslal. Pouze Bůh může konati takové zázraky, jež se děly před zraky celého národa židovského. Kristus je skutečně zaslíbeným Vykupitelem lidstva; nehledejme tedy jiných spasitelů a s pokornou Věrou poklekněme u svatostánku, kde jediné nalezneme uzdravení od všech svých běd!
Za onoho času Jan uslyšev ve vězení o skutcích Kristových, poslal k němu dva z učedníků svých a vzkázal mu: „Ty-li jsi ten, který přijíti má, či jiného čekáme?“ A Ježíš odpovídaje řekl jim: „Jděte a zvěstujte Janovi, co jste slyšeli a viděli: slepí vidí, kulhaví chodí, malomocní se očišťují, hluší slyší, mrtví vstávají z mrtvých, chudým se zvěstuje evangelium, a blahoslaven jest, kdo se nebude horšiti nade mnou.“ Když pak oni odcházeli, počal Ježíš mluviti k zástupům o Janovi: „Co jste vyšli na poušť vidět? Třtinu-li větrem se klátící? Anebo co jste vyšli vidět? Člověka-li měkkým rouchem oděného? Hle ti, kteří nosí měkká roucha, v domech královských jsou. Ale co jste vyšli vidět? Proroka-li? Zajisté; pravím vám, i více nežli Proroka; neboť tento jest to, o němž jest psáno: Hle, já posílám Anděla svého před tváří tvou, který připraví cestu tvou před tebou.“

[Offertorium]
!Ž 84,7-8
Bože, když se k nám obrátíš, opět nás oživíš, a lid tvůj z tebe radovati se bude. Ukaž nám, Hospodine, milosrdenství své a spasení své nám daruj.

[Secreta]
Usmiř se, prosíme, Pane, prosbami a oběťmi naší pokory; a kde se nedostává přímluvných zásluh, přispěj nám svou pomocí.
$Per Dominum

[Communio]
!Bar 5,5; 4,36
Jerusaleme, povstaň a postav se na výši a viz potěšení, které přijde k tobě od Boha tvého.

[Postcommunio]
Nasyceni krmí duchovní potravy, pokorně tě, Pane, prosíme, abys nás účastenstvím na tomto tajemství učil pohrdati věcmi pozemskými a milovati nebeské.
$Per Dominum
