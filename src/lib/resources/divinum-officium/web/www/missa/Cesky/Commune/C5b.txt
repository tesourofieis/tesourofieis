[Name]
Commune Confessoris non pontificis; Justus

[Rule]

[Comment]
# V den vyznavače, který nebyl biskupem – Jiná mše
Spravedlivý jako krásná palma upíná se k nebesům a jako mohutný cedr rozkládá větve svého příkladu po celém světě. Této krásy však dosáhl jenom proto, že dlel v domě Pána – v Církvi. Bez milosti Boží není člověk schopen krásy a ctností duše; svou Milostí nás Bůh ospravedlnil a povznesl do nadpřirozených výší a svou Milostí vypěstil květy a ovoce našich duší. Nespoléhejme na své slabé síly a prosme za stálou pomoc Milosti Boží.

[Introitus]
!Ž 91,13-14
v. Spravedlivý jako palma pokvete, jako cedr na Libanu poroste; vštípen v domě Páně, v síních domu Boha našeho. (Aleluja, aleluja.)
!Ž 91,2
Sluší oslavovati Pána, opěvovati jméno tvé, Svrchovaný.
&Gloria
v. Spravedlivý jako palma pokvete, jako cedr na Libanu poroste; vštípen v domě Páně, v síních domu Boha našeho. (Aleluja, aleluja.)

[Oratio]
Vyslyš, Pane, snažné prosby naše, které o slavnosti svatého N., vyznavače tvého, pronášíme, abychom, ježto ve spravedlnost svou důvěry nemáme, prosbami toho, jenž se tobě líbil, podporováni byli.
$Per Dominum

[Lectio]
Čtení z prvního listu sv. Pavla ke Korintským.
!1 Kor 4,9-14
!x!Nemysleme si, že můžeme býti dobrými křesťany, budeme-li žíti pohodlně podle vlastních domněnek a vlastní vůle. Sv. Pavel ukazuje, co všecko člověk musí na sebe vzíti, aby byl spravedlivým ve smyslu křesťanství. Neohlížejme se na to, co nám svět radí, a neustupujme před jeho výsměchem. Nežijme křesťanství, jak jsme si je sami vytvořili, nýbrž držme se toho, čemu nás Církev Kristova učí.
Bratři, stali jsme se divadlem světu, jak andělům, tak lidem. My jsme blázny pro Krista, vy rozumní v Kristu; my slabí, vy však silní; vy slavní, ale my bezectní. Až do té chvíle lačníme i žízníme a jsme nazí a býváme poličkováni a bez obydlí stálého; a lopotíme se pracujíce rukama svýma; jsouce tupeni žehnáme, jsouce pronásledováni snášíme to, jsouce pomlouváni modlíme se; jako smetí tohoto světa jsme se stali, povrhelem u všech až dosavad. Nepíši to, abych vás zahanbil, nýbrž napomínám jako milované dítky své v Kristu Ježíši, Pánu našem.

[Graduale]
!Ž 36,30-31
Ústa spravedlivého pronášejí moudrost a jazyk jeho mluví to, co pravé jest.
V. Zákon Boha jeho je v srdci jeho, proto nezakolísají se kroky jeho. Aleluja, aleluja.
!Ž 111,1
Blaze člověku, jenž se bojí Pána jenž v přikázáních jeho libuje si velice. Aleluja.

[Tractus]
!Ž 36,30-31
Ústa spravedlivého pronášejí moudrost a jazyk jeho mluví to, co pravé jest.
V. Zákon Boha jeho je v srdci jeho, proto nezakolísají se kroky jeho.
!Ž 111,1-3
Blaze člověku, jenž se bojí Pána jenž v přikázáních jeho libuje si velice.
V. Mocné bude na zemi símě jeho; pokolení spravedlivých požehnáno bude.
V. Sláva a bohatství v domě jeho a spravedlnost jeho zůstává na věky věkův.

[GradualeP]
Aleluja, aleluja
!Ž 111,1
Blaze člověku, jenž se bojí Pána, v přikázáních jeho libuje si velice. Aleluja.
!Oz 14,6
Spravedlivý vypučí jako lilie a pokvete na věky před Pánem. Aleluja.

[Evangelium]
Slova ++ sv. Evangelia podle Lukáše.
!Lk 12,32-34
!x!dává Kristus radu, aby rozdali všecko, co mají a tak mohli bez překážek věnovati se službě Boží. Není to rozkaz, nýbrž rada, kterou uskutečnili Svatí; neměli smyslu pro světské bohatství, neboť celý svůj poklad hledali u Boha. Není každému možno zříci se všeho a odejíti do ústraní, každému je však možno odpoutati se od všeho pozemského ve svém srdci; blahoslavení chudí duchem, neboť jejich jest království nebeské.
Za onoho času Pán Ježíš řekl učedníkům svým: „Neboj se, malé stádce, neboť zalíbilo se Otci vašemu dáti vám království. Prodejte, co máte, a dejte almužnou. Udělejte si měšce, které nevetšejí, poklad nepomíjející na nebi, kdežto zloděj se nepřibližuje, ani mol nekazí. Neboť kde jest poklad váš, tam bude i srdce vaše.“

[Offertorium]
!Ž 20,2-3
Z moci tvé, Pane, radovati se bude spravedlivý a nad spásou tvou jásati bude velice; přání srdce jeho jsi mu vyplnil. Aleluja.

[Secreta]
Popřej nám, prosíme, všemohoucí Bože, aby pokorná naše oběť tobě příjemna byla ke cti Svatých tvých a nás na těle očistila jakož i na duši.
$Per Dominum

[Communio]
!Mt 19,28-29
Amen, pravím vám, vy, kteří jste opustili všecko a následovali jste mne, stokrát více vezmete a život věčný v dědictví dostanete. Aleluja.

[Postcommunio]
Prosíme, všemohoucí Bože, abychom, kteří jsme nebeské pokrmy přijali, na přímluvu svatého N., vyznavače tvého, jimi proti všem protivenstvim chráněni byli.
$Per Dominum
