[Lectio1]
Judith könyvének kezdete
!Jdt 1:1-4
1 Nebukadnezár uralkodásának 12. évében történt, aki az asszírok fölött~
uralkodott Ninivében, a nagy városban. Abban az időben a médek fölött,~
Ekbatanában Arfaxád uralkodott,
2 s három könyök széles és hat könyök hosszú, faragott kőkockákból falat épített~
Ekbatana köré. A fal magassága 70 könyök volt, a szélessége 50 könyök.
3 Kapui fölé 100 könyök magas, alapjánál 60 könyök széles bástyákat építtetett, s a~
kapuk 70 könyök magasra emelkedtek,
4 szélességük pedig 40 könyök volt, ami lehetővé tette, hogy derékhada kitörjön~
és gyalogsága felvonuljon.

[Lectio2]
!Jdt 1:5-9
5 Ezekben a napokban Nebukadnezár király megütközött Arfaxád királlyal a nagy~
síkságon, amely Ragau területén van.
6 Az ő oldalán állt csatasorba az összes hegyvidéki nép, azok, akik az Eufrátesz, a~
Tigris és a Hüdaszp mellett laktak, továbbá akik Arioknak, Elám királyának~
síkságán éltek. Így Keleud fiainak számos népe összesereglett, hogy részt vegyen~
az ütközetben.
7 Asszíria királya, Nebukadnezár követet küldött Perzsia minden lakójához, a~
keleti vidék, Kilikia, Damaszkusz, Libanon és Antilibanon,
8 valamint a tengerpart minden lakójához, Kármel, Gileád, Felső-Galilea, a nagy~
Ezdrelon síkság népeihez,
9 Szamaria és a hozzá tartozó városok lakóihoz és azokhoz, akik a Jordánon túl~
éltek egészen Jeruzsálemig. Batanéig, Kheluszig, Kádesig és Egyiptom folyójáig,

[Responsory2]
@Tempora/093-0:Responsory7

[Lectio3]
!Jdt 1:10-12; 2:1-3
10 továbbá Tafneszig, Ramesszeszig és Gósen egész földjéig, Taniszig és~
Memfiszig, végül Egyiptom minden lakójához, egészen Etiópia határáig.
11 Ezeknek a területeknek a lakói azonban megvetették az asszírok királyának,~
Nebukadnezárnak szavait, s nem csatlakoztak hozzá, hogy részt vegyenek a~
hadjáratban. Nem féltek tőle, mert látták, hogy magára maradt. Követeit tehát~
üres kézzel küldték vissza, s anélkül, hogy megtiszteltetésben lett volna~
részük.
12 Nebukadnezár ezért haragra gyulladt ezek ellen az országok ellen. Megesküdött~
trónjára és királyságára, hogy bosszút áll, és kardélre hányja Kilikia,~
Damaszkusz és Szíria földjét, Moáb földjének minden lakóját, Ammon fiait, egész~
Júdeát és Egyiptom minden lakóját egészen a két tenger határáig.
1 A 18. évben az első hónap huszonkettedik napján az a hír terjedt el~
Nebukadnezárnak, az asszírok királyának palotájában, hogy bosszút akar állni az~
egész földön, amint mondta.
2 Összehívta tisztségviselőit és főembereit, titkos tanácsot tartott velük, és~
saját szájával kimondta ezekre a vidékekre a teljes pusztulást.
3 Elhatározták tehát, hogy kiirtanak mindenkit, aki nem követi a király~
parancsát.

[Responsory8]
@Tempora/Pent01-0:Responsory8
