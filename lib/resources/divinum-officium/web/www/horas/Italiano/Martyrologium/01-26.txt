26 Gennaio
_
San Policarpo, Vescovo di Smirne e Martire, che conseguì la corona del martirio il ventitre di Febbraio.
Ad Ippòna, nell'Africa, i santi Teógene Vescovo ed altri trentasei, i quali, nella persecuzione di Valeriàno, disprezzando la morte temporale, conseguirono la corona dell'eterna vita.
Presso Betlèmme di Giuda il transito di santa Paola Vedova, la quale, essendo di nobilissima stirpe di Senatori, nel rinunziare, insieme con la beata Vergine di Cristo Eustóchio sua figlia, alle cose del secolo, distribuì le sue sostanze ai poveri, e si ritirò presso il Presepio del Signore; ed ivi, ricca di molte virtù e coronata con lungo martirio, passò al regno celeste. La sua vita straordinariamente virtuosa fu scritta da san Girolamo.