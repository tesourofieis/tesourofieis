21 Ottobre
_
ACipro il natale di sant'Ilarióne Abate, la cui vita, piena di virtù e di miracoli, fu scritta da san Girolamo.
Così pure presso Colònia il natale delle sante Orsola e sue Compagne, le quali, per la religione cristiana e per il costante amore alla verginità uccise dagli Unni, finirono la vita col martirio, e moltissimi corpi di loro furono sepolti a Colònia.
Presso Ostia sant'Astério, Prete e Martire, il quale (come si legge nella passione del beato Callisto Papa) patì sotto l'Imperatore Alessàndro.
A Nicomédia il natale dei santi Dàsio, Zòtico, Càio ed altri dodici soldati, i quali, dopo diversi tormenti, furono gettati in mare.
A Lione, in Frància, san Viatóre, ministro del beato Giusto, Vescovo di Lione.
A Marónia, presso Antiochia, nella Siria, san Malco Monaco.
Nel castello di Laon santa Cilinia, madre del beato Remigio, Vescovo di Reims.
