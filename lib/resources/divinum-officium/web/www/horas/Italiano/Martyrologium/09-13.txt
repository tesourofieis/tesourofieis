13 Settembre
_
Ad Alessàndria il natale del beato Filippo, padre di santa Eugénia Vergine. Questi, lasciata la dignità della Prefettura dell'Egitto, conseguì la grazia del Battesimo, e, mentre stava in orazione, dal Prefetto Terénzio, suo successore, fu fatto scannare.
Così pure i santi Martiri Macróbio e Giuliano, che patirono sotto Licinio.
Nello stesso giorno san Ligòrio Martire, il quale, vivendo in un eremo, per la fede di Cristo fu ucciso dai pagani.
Ad Alessàndria sant'Eulògio Vescovo, celebre per dottrina e santità.
Ad Angers, in Frància, san Maurilio Vescovo, il quale rifulse per innumerevoli miracoli.
A Sens sant'Amàto, Vescovo e Confessore.
Nel monastero di Remiremont, in Frància, sant'Amàto, Prete ed Abate, illustre per l'astinenza e pel dono dei miracoli.
Nello stesso giorno san Venério Confessore, uomo di mirabile santità, il quale nell'isola Palmària condusse vita eremitica.