17 Ottobre
_
A Paray-le-Monial, nella diocesi di Autun, santa Margherita Maria Alacoque. Religiosa dell'Ordine della Visitazione della beata Vergine Maria, si segnalò per esimi meriti nel propagare la devozione verso il sacratissimo Cuore di Gesù e nel promuovere il pubblico culto del medesimo, e dal Papa Benedétto decimoquinto fu inserita nel catalogo delle sante Vergini.
Ad Antiòchia il natale di sant'Eróne, discepolo del beato Ignazio; fatto Vescovo dopo di lui, seguì, pio imitatore, le orme del maestro, e amante di Cristo morì per il gregge a lui afidato.
Nello stesso giorno la passione dei santi Vittóre, Alessàndro e Mariàno.
In Pèrsia santa Mamélta Martire, la quale, dal culto degli idoli convertitasi per angelico avviso alla fede, fu dai pagani lapidata e sommersa in un profondo lago.
A Grange, in Frància, san Fiorénzo Vescovo, il quale, illustre per molte virtù, si riposò in pace.