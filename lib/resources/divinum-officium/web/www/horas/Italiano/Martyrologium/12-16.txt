16 Dicembre
_
Sant'Eusébio, Vescovo di Vercélli e Martire; il cui giorno natalizio si commemora il primo Agosto, e l'Ordinazione il quindici di questo mese.
Nello stesso giorno i santi Tre Fanciulli, cioè Anania, Azaria e Misaèle, i cui corpi sono sepolti vicino a Babilònia, dentro una spelonca.
A Ravènna i santi Martiri Valentino, maestro dei soldati. Concòrdio suo figlio, Navale ed Agricola, i quali patirono per Cristo nella persecuzione di Massimiano.
A Fòrmia, nella Campània, santa Albina, Vergine e Martire, sotto l'Imperatore Dècio.
In Africa la passione di moltissime sante Vergini, le quali, nella persecuzione dei Vandali, sotto l'Ariano Re Unnerico, sospese in aria e tollerando pesi e lastre infuocate, compirono felicemente il combattimento del martirio.
A Vienne, in Frància, il beato Adóne, Vescovo e Confessore.
In Irlànda san Beàno Vescovo.
A Gaza, nella Palestina, sant'Ireniòne Vescovo.