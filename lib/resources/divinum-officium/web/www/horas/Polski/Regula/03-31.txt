03-31# Z Reguły Świętego Ojca Naszego Benedykta. Rozdział 49: O Zachowaniu Postu wielkiego albo Quadragezymy.
_
Acz każdego czasu żywot zakonny być ma jako jedna Quadragezyma, jednak iż ta cnota nie w wielu się znajduje, dlatego radzimy, aby zakonnicy w te dni postu czterdziestodniowego, we wszelakiej czystości żyjąc, wszystkie wespół inszych czasów niedbalstwa, w te dni święte gładzili.~
Co wtenczas godnie uczynimy, gdy się od wszystkich złości powściągnąwszy, pilności przyłożymy około modlitw z płaczem rzewliwym, około czytania i skruchy serdecznej, i około wstrzemięźliwości pokarmu.~
Przeto w te dni do zwykłych powołania swego powinności, przyczyniajmy sobie cokolwiek modlitw osobliwych, od pokarmów i napoju powściągliwości, aby każdy nad miarę sobie od Zakonu naznaczoną, „cokolwiek z chęci własnej, z weselem Ducha świętego Bogu ofiarował“ (2 Kor. 7, 1), to jest, ciału swemu z pokarmów, z napoju, spania, mowy, żartów, ująwszy, i z żądzą duchownego wesela świętej Wielkiejnocy oczekiwał.~
Jednak to samo, co który Bogu ofiaruje, Opatowi swemu niechaj opowie, aby to z jego modlitwą i wolą było.~
Bo co się bez pozwolenia Ojca Duchownego dzieje, własnej się dumie i chwale próżnej przyczyta, nie zasłudze.~
Przetoż z wolą opata wszystko czynić mają.
