01-21# Z rozdziału 4 Reguły Świętego Ojca Naszego Benedykta: O przykazaniach dobrych uczynków.
_
Przykazania Boże, uczynkami samemi, codzień wykonywać. Czystość miłować. Nikogo nie mieć w nienawiści. Zapalczywości i gniewu w sobie nie mieć. Nikomu nie zajrzeć. Poswarku się wystrzegać. Wyniosłości się warować. Starszych mieć w uczciwości. Młodszych kochać. W miłości Chrystusowej za nieprzyjacioły się modlić. Z niezgodliwymi przed zajściem słońca się jednać. O miłosierdziu Boskiem nigdy nie rozpaczać. A teć są narzędzia rzemiosła duchownego, które jeśli we dnie i w nocy bez przestanku od nas wypełnione i na dzień sądny będą nam pochwalone, onę zapłatę od Pana w nagrodzie weźmiem, którą sam obiecał: „Czego ani oko widziało, ani ucho słyszało, ani serce ludzkie nie pojęło”. Warsztat zaś, na którym się takowe pilnie odprawiają dzieła, jest klasztorne zawarcie i stateczne mieszkanie w zgromadzeniu.
