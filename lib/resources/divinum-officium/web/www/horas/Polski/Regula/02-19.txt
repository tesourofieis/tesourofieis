02-19# Z Reguły Świętego Ojca Naszego Benedykta. Rozdział 16: Służba Boża w dzień jako się ma odprawiać.
_
Jako mówi Prorok: „Siedmkroć przez dzień oddawałem Ci chwałę” (Psl. 118, 164). Którą to świętą liczbę „siedm” tym sposobem wypełnimy, jeśli swego czasu Laudes, Prymę, Tercyę, Sextę, Nonę, Nieszpór i Kompletę odmawiając, powinną służbę naszą oddawać Bogu będziemy; gdyż o tych godzinach dziennych rzekł Prorok: „Siedmkroć przez dzień oddawałem Ci chwałę”.~
Albowiem o Jutrzniach nocnych, tenże Prorok przepowiedział: „O północy wstawałem wychwalać Ciebie” (Psl. 118, 62).~
Zaczem tych pomienionych czasów, oddawajmy chwałę Stworzycielowi naszemu, dla Jego sprawiedliwości w sądach; to jest, na porankowych Laudes, na Prymie, Tercyi, Sexcie, Nonie, Nieszporach i Komplecie; i w nocy wstawajmy do chwalenia Jego.
