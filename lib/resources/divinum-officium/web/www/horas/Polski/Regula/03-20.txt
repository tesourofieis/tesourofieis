03-20# Z Reguły Świętego Ojca Naszego Benedykta. Rozdział 41: Których godzin Bracia posilenie brać mają.
_
Od święta Wielkanocnego aż do Świątek o szóstej (o „szóstej” t. j. o dwunastej wedle naszej rachuby) godzinie mają Bracia obiadować, a przed zachodem słońca wieczerzać.~
A od Świątek przez wszystko lato, jeśli w polu roboty zakonnicy nie mają, albo się im gorącość zbytnia nie przykrzy, we Środę i w Piątek mają pościć aż do dziewiątej (do „dziewiątej” t. j. do trzeciej po południu), a w inne dni o szóstej mają obiadować.~
Która to godzina obiadowa szósta, jeśliby zakonnicy w polu robotę mieli, a zbytnie gorąco było, ma być przedłużona, co na opatrzności opaciej zależy.~
Który tak ma wszystko miarkować i sporządzić, aby to i do dusz zbawienia się przyczyniało, i aby Bracia wszystko, co czynią, bez szemrania czynili.~
Ode dnia zaś czternastego Września, aż do początku postu, o dziewiątej godzinie zawsze mają jeść.~
A w poście aż do Wielkiejnocy dopiero wieczorem mają się posilać.~
Jednakże wieczorna godzina taka być powinna, żeby świecy jedzącym nie było potrzeba, ale żeby się za dnia wszystko odprawiło.~
Aleć i to każdego czasu zachować, żeby bądź wieczerza, bądź obiad o takiej godzinie się odbyły, aby się wszystko za dnia jasnego skończyło.
