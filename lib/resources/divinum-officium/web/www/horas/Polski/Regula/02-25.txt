02-25# Z Reguły Świętego Ojca Naszego Benedykta. Rozdział 19: Jakie ma być nabożeństwo i ostrożność w odprawowaniu Chwały Bożej.
_
Wierzymy, iż wszędzie jest Bóg obecny, „i oczy Pańskie na wszelkiem miejscu patrzą na dobrych i na złych“ (Przyp. 15, 3), jednak o tem najbardziej bez żadnej wątpliwości trzymamy, kiedy na służbie Boga miłego stoimy.~
Dlatego zawsze pamiętajmy naono, co Prorok mówi: „Służcie Panu w bojaźni“ (Psl. 2, 11) i potem: „Śpiewajcie mądrze“ (Psl. 46, 8), i zaś: „Przed oblicznością Aniołów będę śpiewał Tobie“ (Psl. 137, 2).~
Przetoż uważajmy, jako się nam w obecności Boskiej i Aniołów Jego zachować potrzeba; i tak stójmy śpiewając chwałę Bogu, aby się myśl nasza z głosem zgadzała.
