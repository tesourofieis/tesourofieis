94:1 Pójdźcie, śpiewajmy z radością Panu: * śpiewajmy Bogu, zbawicielowi naszemu.
94:2 Uprzedzajmy oblicze Jego z wychwalaniem * i psalmy śpiewajmy Mu.
94:3 Albowiem Bogiem wielkim Pan * i królem wielkim ponad wszystkie bogi.
94:4 Bo w ręce Jego wszystkie krańce ziemi * i gór wysokości Jego są.
94:5 Bo Jego jest morze, i On je uczynił, * i lądy utworzyły ręce Jego.
94:6 Pójdźcie, pokłońmy się i upadnijmy, * i płaczmy przed Panem, który nas stworzył.
94:7 Albowiem On jest Panem, Bogiem naszym, * a my ludem pastwiska Jego i owcami ręki Jego.
94:8 Dziś, jeśli głos Jego usłyszycie, * nie zatwardzajcie serc waszych:
94:9 Jak w rozdrażnieniu, jak w dzień kuszenia na puszczy, * kędy mię kusili ojcowie wasi, doświadczyli mię, a widzieli uczynki moje.
94:10 Czterdzieści lat gniewałem się na ten naród, * i rzekłem: Zawsze ci błądzą sercem.
94:11 A oni nie poznali dróg moich, jak zaprzysiągłem w gniewie moim: * że nie wnijdą do pokoju mego.
