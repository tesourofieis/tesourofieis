42:1 Jus redde mihi, Deus, et age causam meam advérsus gentem non sanctam; * ab hómine dolóso et iníquo líbera me,
42:2 Quia tu es, Deus, fortitúdo mea: * quare me reppulísti? quare tristis incédo, ab inimíco oppréssus?
42:3 Emítte lucem tuam et fidelitátem tuam: ipsæ me ducant, * addúcant me in montem sanctum tuum et in tabernácula tua.
42:4 Et introíbo ad altáre Dei, * ad Deum lætítiæ et exsultatiónis meæ,
42:5 Et laudábo te cum cíthara, Deus, Deus meus! * Quare deprímeris, ánima mea, et tumultuáris in me?
42:6 Spera in Deum: quia rursus celebrábo eum, * salútem vultus mei et Deum meum.
