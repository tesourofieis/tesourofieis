28:1 Tribúite Dómino, fílii Dei, * tribúite Dómino glóriam et poténtiam!
28:2 Tribúite Dómino glóriam nóminis ejus, * adoráte Dóminum in ornátu sacro.
28:3 Vox Dómini super aquas! Deus majestátis intónuit: * Dóminus super aquas multas!
28:4 Vox Dómini cum poténtia! * Vox Dómini cum magnificéntia!
28:5 Vox Dómini confríngit cedros, * Dóminus confríngit cedros Líbani.
28:6 Facit subsilíre, ut vítulum, Líbanum, * Et Šarjonem, ut pullum bubalórum.
28:7 Vox Dómini élicit flammas ignis, * Vox Dómini cóncutit desértum, Dóminus cóncutit desértum Cadeši.
28:8 Vox Dómini contórquet quercus et decórticat silvas: * Et in templo ejus omnes dicunt: Glória!
28:9 Dóminus super dilúvium sedit, * et Dóminus sedébit rex in ætérnum.
28:10 Dóminus fortitúdinem pópulo suo dabit, * Dóminus benedícet pópulo suo cum pace.
