(Esajas' lovsang * Es 12:1-6)
12:1 Jeg takker dig, Herre; du var vred på mig, * men din vrede lagde sig, og du trøstede mig.
12:2 Gud er min frelse, * jeg er tryg, jeg frygter ikke,
12:2 For Herren er min styrke og lovsang, * han blev min frelse.
12:3 I skal øse vand med glæde af frelsens kilder. * På den dag skal I sige: Tak Herren, påkald hans navn!
12:4 Kundgør hans gerninger for folkene, * forkynd, at hans navn er ophøjet!
12:5 Lovsyng Herren, for store ting har han gjort, * det skal hele jorden vide.
12:6 I, som bor på Zion, skal juble og råbe af fryd, * for Israels Hellige er stor iblandt jer.
