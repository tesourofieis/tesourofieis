[Rank]
Ss. Cornelii Papae et Cypriani Episcopi, Martyrum;;Semiduplex;;2.1;;vide C3

[Rule]
vide C3;
9 lectiones

[Comment]
# 16 IX – Św. Korneliusza, Papieża i Cypriana, Męczenników
! 3 klasy
! Szaty czerwone
Św. Korneliusz, rzymianin z pochodzenia, rządził Kościołem w latach 251 - 253. Bronił jedności Kościoła zwalczając schizmę Nowacjana. Zmarł na wygnaniu w Civitavecchia 16 września 253 roku.
Św. Cyprian był adwokatem w Kartaginie. Po nawróceniu się na chrześcijaństwo został kapłanem, a później biskupem Kartaginy. Dzięki swojej wiedzy i świętości wywierał wielki wpływ na cały Kościół. Jego korespondencja z papieżem Korneliuszem stanowi świadectwo prymatu biskupa rzymskiego. Został ścięty za wiarę 14 września 258 roku, gdy w Rzymie odbywało się przeniesienie relikwii św. Korneliusza.
Imiona obydwu Męczenników wymienia się w kanonie Mszy świętej.

Wspomnienie śś. Eufemii, Łucji i Geminiana, Męczenników.
Św. Eufemia została umęczona w Chalcedonie. W bazylice zbudowanej na jej grobie odbył się sobór powszechny.
Św. Łucja, Męczennica z Syrakuz, jest czczona osobnym świętem 13 grudnia.
Bliższe okoliczności męczeństwa św. Geminiana nie są znane. 

[Oratio]
Prosimy Cię, Panie, niech obchód uroczystości świętych Męczenników Twoich i Biskupów Korneliusza i Cypriana zjedna nam opiekę, a dostojna ich modlitwa niech nas Tobie poleca.
$Per Dominum

[Secreta]
Wysłuchaj, Panie, naszych próśb, które zanosimy czcząc pamięć Twoich Świętych, a skoro nie ufamy własnej sprawiedliwości, niech nas wspierają zasługi tych, którzy Tobie się podobali.
$Per Dominum

[Postcommunio]
Nasyceni zbawiennym Sakramentem prosimy Cię, Panie, aby wspierały nas modły tych, których uroczystość obchodzimy.
$Per Dominum

[Commemoratio Oratio]
! Wspomnienie śś. Eufemii, Łucji i Geminiana
Panie, udziel nam radości z wysłuchania naszych próśb, abyśmy czcząc dorocznym obchodem mękę świętych Twoich Męczenników Eufemii, Łucji i Geminiana, naśladowali również ich stałość w wierze.
$Per Dominum

[Commemoratio Secreta]
! Wspomnienie śś. Eufemii, Łucji i Geminiana
Panie, wejrzyj łaskawie na ofiary swojego ludu i napełnij go radością ze wstawiennictwa tych, których uroczystość pozwalasz mu obchodzić.
$Per Dominum

[Commemoratio Postcommunio]
! Wspomnienie śś. Eufemii, Łucji i Geminiana
Wysłuchaj, Panie, próśb naszych: niech zawsze doznajemy pomocy świętych Twoich Męczenników Eufemii, Łucji i Geminiana, których święto uroczyście obchodzimy.
$Per Dominum
