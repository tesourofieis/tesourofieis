[Rank]
Dominica III Adventus;;Semiduplex;;5.6

[Rank]
Dominica III Adventus;;Semiduplex;;6

[Rule]
no Gloria
Credo
Suffr=Maria1;Ecclesiae,Papa;;

[Comment]
# Třetí neděle adventní
! Shromáždění u sv. Petra
! 1 třídy
! Růžová nebo fialová barva
Příprava na příchod Kristův musí se díti v upřímné lítosti nad spáchanými hříchy. Tento duchovní zármutek však nevylučuje duchovní radosti, neboť rmoutíme se nad hříchy proto, že Boha milujeme; láska pak jest základem veškeré radosti a blaha. Naše lítost nesmí vésti k zoufalství nýbrž k radosti, neboť Bůh kajícím slíbil odpuštění. Nemůže býti zajisté větší radosti nad myšlenku, že Bůh se s námi chce usmířiti! To nám chce Církev sv. připomenouti a proto ty radostné zpěvy dnes, hudba varhan, květiny na oltáři a růžová liturgická roucha! — Kéž milost vpustí svoje světlé paprsky i v ty kouty našich srdcí, kam dosud neproniklo její oblažující světlo!

[Introitus]
!Fp 4,4-6
v. Radujte se v Pánu neustále; opět pravím, radujte se. Vlídnost vaše budiž známa všem lidem. Vždyť Pán blízko jest. O nic nepečujte úzkostlivě, nýbrž žádosti vaše přicházejtež v každé modlitbě ve známost Bohu.
!Ž 84,2
Požehnal jsi, Hospodine, zemi své, odvrátil jsi zajetí Jakubovo.
&Gloria
v. Radujte se v Pánu neustále; opět pravím, radujte se. Vlídnost vaše budiž známa všem lidem. Vždyť Pán blízko jest. O nic nepečujte úzkostlivě, nýbrž žádosti vaše přicházejtež v každé modlitbě ve známost Bohu.

[Oratio]
Sluch svůj, prosíme, Pane, k našim prosbám nakloň a temnoty naší duše milostí svého navštívení osvěť.
$Qui vivis

[Lectio]
Čtení z listu sv. Pavla Apoštola k Filipanům
!Flp 4,4-7
!Radost a mír, jež převyšují všecko naše očekáváni, ty jsou možny pouze skrze Krista a v něm!
Bratři! Radujte se v Pánu vždycky, opět pravím, radujte se. Vlídnost vaše budiž známa všem lidem; Pán blízko jest. O nic nepečujte úzkostlivě, nýbrž žádosti vaše přicházejtež Bohu ve známost v každé modlitbě a prosbě s díkůčiněním. A pokoj Boží, který převyšuje všecko pomyšlení, ochraň srdce vaše i myšlenky vaše v Kristu Ježíši, Pánu našem.

[Graduale]
!Ž 79,2; 79,3; 79,2
Pane, jenž trůníš nad Cheruby, vzbuď moc svou a přijď.
V. Pastýři Israelův, poslyš, ty, jenž jako ovečku vodíš Josefa. Aleluja, aleluja.
V. Vzbuď, Pane, moc svou a přijď, abys nás spasil. Aleluja.

[GradualeF]
!Ž 79,2; 79,3; 79,2
Pane, jenž trůníš nad Cheruby, vzbuď moc svou a přijď.
V. Pastýři Israelův, poslyš, ty, jenž jako ovečku vodíš Josefa.

[Evangelium]
Pokračování ++ sv. Evangelia podle Jana
!J 1:19-28
!Sv. Jan Křtitel dostal za úkol upozorňovati lidstvo na blizkost Spasitele. Neplatí také pro nás jeho výčitka: „Uprostřed nás stojí, jehož vy neznáte?“ Tak blízko máme svou Spásu! Prostřed nás, v každém svatostánku dlí Spasitel a čeká, zdali si Ho všimneme a zdali chceme Jím býti spasení. Můžeme zůstati ještě tak chladnými a slepými pro své štěstí? Prahneme žízní, chodíce kolem studánky? Hladovíme v blízkosti bohatě prostřeného stolu?
Za onoho času poslali židé z Jerusalema kněze a levity k Janovi, aby se ho otázali: „Ty, kdo jsi?“ I vyznal a nezapřel a vyznal: „Já nejsem Kristus.“ I otázali se ho: „Co tedy? Eliáš jsi ty?“ A řekl: „Nejsem. Prorok jsi ty?“ A odpověděl: „Ne.“ Tedy řekli jemu: „Kdo jsi, ať odpověď dáme těm, kteří nás poslali? Co pravíš sám o sobě?“ Pravil: „Já jsem hlas volajícího na poušti: Spravte cestu Páně, jakož pověděl Prorok Isaiáš.“ A ti, kteří byli posláni, z fariseů byli. I otázali se ho a řekli jemu: „Proč tedy křtíš, nejsi-li Kristus, ani Eliáš, ani Prorok?“ Jan odpověděl jim řka: „Já křtím vodou, ale uprostřed vás stojí, jehož vy neznáte. Jest to ten, jenž po mně přijde, jenž přede mnou jest, jemuž já nejsem hoden rozvázati jeho řemének u obuvi.“ – Toto se stalo v Betanii za Jordánem, kde Jan křtil.

[Offertorium]
!Ž 84,2
Požehnal jsi, Pane, zemi své, odvrátil jsi zajetí Jakubovo. Odpustil jsi nepravost lidu svému.

[Secreta]
Prosíme, Pane, budiž tobě stále přinášena oběť naší oddanosti, aby i ustanovení svatého tajemství vykonávala i podivuhodně v nás uskutečňovala tvou spásu.
$Per Dominum

[Communio]
!Iz 35,4
Rcete malomyslným: „Vzmužte se a nebojte se. Hle, Bůh náš přijde a spasí nás.“

[Postcommunio]
Úpěnlivě vzýváme, Pane, milostivost tvou, aby tato božská posila nás, od hříchů očištěné, připravila k příštím slavnostem.
$Per Dominum
