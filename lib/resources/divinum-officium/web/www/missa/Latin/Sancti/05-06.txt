[Rank]
S. Joannis Apostoli ante portam Latinam;;Duplex majus;;4;;ex C1

[Rule]
Gloria
Credo
Prefatio=Apostolis

[Introitus]
!Ps 63:3
v. Protexísti me, Deus, a convéntu malignántium, allelúja: a multitúdine operántium iniquitátem, allelúja, allelúja.
!Ps 63:2
Exáudi, Deus, oratiónem meam, cum déprecor: a timóre inimíci éripe ánimam meam.
&Gloria
v. Protexísti me, Deus, a convéntu malignántium, allelúja: a multitúdine operántium iniquitátem, allelúja, allelúja.

[Oratio]
Deus, qui cónspicis, quia nos úndique mala nostra pertúrbant: præsta, quǽsumus; ut beáti Joánnis Apóstoli tui et Evangelístæ intercéssio gloriósa nos prótegat.
$Per Dominum.

[Lectio]
@Sancti/05-01:Lectio

[Graduale]
Allelúja, allelúja
!Ps 91:13
Justus ut palma florébit: sicut cedrus Líbani multiplicábitur. Allelúja
!Ps 14:6
V. Justus germinábit sicut lílium: et florébit in ætérnum ante Dóminum. Allelúja.

[Evangelium]
Sequéntia ++ sancti Evangélii secúndum Matthǽum.
!Matt 20:20-23
In illo témpore: Accéssit ad Jesum mater filiórum Zehedæi cum filiis suis, adórans et petens áliquid ab eo. Qui dixit ei: Quid vis? Ait illi: Dic, ut sédeant hi duo fílii mei, unus ad déxteram tuam et unus ad sinístram in regno tuo. Respóndens autem Jesus, dixit: Néscitis, quid petátis. Potéstis bíbere cálicem, quem ego bibitúrus sum? Dicunt ei: Póssumus. Ait illis: Cálicem quidem meum bibétis: sedére autem ad déxteram meam vel sinístram, non est meum dare vobis, sed quibus parátum est a Patre meo.

[Offertorium]
!Ps 88:6
Confitebúntur cœli mirabília tua, Dómine: et veritátem tuam in ecclésia sanctórum, allelúja, allelúja.

[Secreta]
Munéribus nostris, quǽsumus, Dómine, precibúsque suscéptis: et cœléstibus nos munda mystériis, et cleménter exáudi.
$Per Dominum

[Communio]
!Ps 63:11
Lætábitur justus in Dómino, et sperábit in eo: et laudabúntur omnes recti corde, allelúja, allelúja.

[Postcommunio]
Refécti, Dómine, pane cœlésti: ad vitam, quǽsumus, nutriámur ætérnam.
$Per Dominum
