[Name]
Commune Unius Martyris Pontificis, Statuit

[Rule]

[Introitus]
!Eccli 45:30
v. Il Signore ha stabilito con lui un'alleanza di pace e ne ha fatto un principe: e cosi durerà per sempre la sua dignità sacerdotale.
!Ps 131:1
Ricordati, Signore, di David e di tutta la pietà sua.
&Gloria
v. Il Signore ha stabilito con lui un'alleanza di pace e ne ha fatto un principe: e cosi durerà per sempre la sua dignità sacerdotale.

[Oratio]
Dio onnipotente, guarda alla nostra debolezza; e poiché grava su di noi il peso dei peccati, ci protegga l'intercessione gloriosa del beato N. martire tuo e vescovo.
$Per Dominum

[Lectio]
Dalla lettera di san Giacomo apostolo.
!Jac 1:12-18
Carissimi: Beato l’uomo che soffre tentazioni, perché, quando sarà stato provato, riceverà la corona di vita, che Dio ha promesso a coloro che lo amano. Nessuno, quando è tentato, dica di essere tentato da Dio, perché Dio non può tentare a fare il male, anzi Egli non tenta nessuno; ma ciascuno è tentato, attratto, adescato dalla propria concupiscenza. La concupiscenza poi, quando ha concepito, partorisce il peccato, e il peccato, consumato che sia, genera la morte. Non vogliate dunque illudervi da voi stessi fratelli miei dilettissimi: ogni ottima cosa ricevuta, ogni dono perfetto viene dall'alto e scende dal Padre dei lumi, nel quale non v'è variazione, né ombra di mutamento. Egli ci ha di sua volontà generati colla parola di verità, affinché fossimo come le primizie delle sue creature.

[Graduale]
!Ps 88:21-23 
Ho trovato Davide, mio servo; l'ho unto col mio sacro olio; sicché sia sempre con lui la mia mano, e il mio braccio gli dia forza.
V. Il nemico non lo soverchierà, né il figlio dell'iniquità gli potrà nuocere. Alleluia, alleluia.
!Ps 109:4
Il Signore ha giurato e non si ricrederà: Tu sei sacerdote per sempre, secondo l’ordine di Melchisedech. Alleluia.

[Tractus]
!Ps 20:3-4
Il desiderio del suo cuore hai colmato e la preghiera delle sue labbra non gli hai negata.
V. Poiché lo hai preceduto con le più liete benedizioni.
V. In capo gli hai posto una corona di pietre preziose.

[Evangelium]
Seguito ++ del Santo Vangelo secondo Luca.
!Luc 14:26-33
In quel tempo disse Gesù alle turbe: «Se uno viene a me senza disamare suo padre e sua madre, moglie e figli, fratelli e sorelle, e perfino la sua vita, non può essere mio discepolo. E chi non porta la sua croce e mi segue non può essere mio discepolo. Infatti chi di voi, volendo fabbricare una torre, non calcola prima attentamente la spesa necessaria, e se ha da finirla; onde non avvenga che, gettate le fondamenta, non potendo terminarla, tutti quelli che stanno a vedere comincino a farsi beffe di lui, dicendo: “Costui ha incominciato a fabbricare e non ha potuto finire?”. Oppure qual re, prima di muovere guerra ad un altro re, non esamina prima con calma se con diecimila possa affrontare l'altro che gli viene contro con ventimila? Altrimenti, mentre l'altro è ancora lontano, gli manda un'ambasciata a chiedere di fare la pace. Cosi pertanto chi di voi non rinuncia a tutto quello che possiede, non può essere mio discepolo».

[Offertorium]
!Ps 88:25
Con lui staranno la mia fedeltà e il mio amore, e s'innalzerà nel mio Nome la sua forza.

[Secreta]
Accetta, o Signore, per la tua bontà queste offerte, che ti presentiamo in onore dei meriti del beato N. martire tuo e vescovo; e fa' che esse ci meritino una continua protezione.
$Per Dominum

[Communio]
!Ps 88:36; 88:37-38
Questo giuro sulla mia santità: la stirpe di lui durerà in eterno e il suo trono quanto il sole dinanzi a me; perdurerà come la luna
e come i cieli sarà stabile in perpetuo.

[Postcommunio]
Ristorati dalla partecipazione a questo sacramento, ti preghiamo, o Signore nostro Dio, affinché per l'intercessione del beato N. martire tuo e vescovo, sentiamo l'effetto duraturo del sacrificio celebrato.
$Per Dominum


