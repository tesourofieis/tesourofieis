[Name]
Commune Unius Martyris Pontificis, Sacerdotes Dei

[Rule]

[Introitus]
!Dan 3:84; 3:87
v. Sacerdoti di Dio, benedite il Signore; lodatelo, o santi ed umili di cuore.
!Dan 3:57
Benedite il Signore, o voi tutte, opere di Dio: lodatelo ed esaltatelo nel secoli.
&Gloria
v. Sacerdoti di Dio, benedite il Signore; lodatelo, o santi ed umili di cuore.

[Oratio]
O Dio, che ci rallegri con l'annuale solennità del beato N. martire tuo e vescovo: concedici benigno di godere del patrocinio suo, come ne celebriamo l'anniversario.
$Per Dominum

[Lectio]
Dalla seconda lettera di san Paolo apostolo ai Corinti.
!2 Cor 1:3-7
Fratelli: Benedetto sia Dio, Padre del Signor nostro Gesù Cristo, datore di tutte le misericordie, e Dio di ogni consolazione. Egli ci consola in ogni nostra tribolazione, affinché mediante la consolazione che riceviamo noi stessi da Dio, possiamo consolare anche gli altri, in qualunque affanno si trovino. Perché come in noi abbondano i dolori che ci rendono simili a Cristo, così in Lui abbonda anche la nostra consolazione. Ma se siamo tribolati è per la vostra consolazione e salvezza: se siamo consolati è per la vostra consolazione; se siamo incoraggiati, è per la vostra esortazione e salute, che vi fa sopportare con pazienza i medesimi patimenti che noi soffriamo. Così la speranza che abbiamo di voi è sicura, perché sappiamo che voi, come siete compagni nelle sofferenze, lo sarete pure nella consolazione: in Cristo Gesù nostro Signore.

[Graduale]
!Ps 8:6-7
Di gloria e di onore lo coronasti.
V. E lo costituisti sopra le opere delle tue mani, o Signore. Alleluia, alleluia.
V. Questi è il sacerdote, che il Signore coronò. Alleluia.

[Tractus]
!Ps 8:6-7
Di gloria e di onore lo coronasti.
V. E lo costituisti sopra le opere delle tue mani, o Signore. 
!Ps 8:6-7
Di gloria e di onore lo coronasti.
V. E lo costituisti sopra le opere delle tue mani, o Signore.
!Ps 111:1-3
Beato l'uomo che teme il Signore, e molto si compiace nei suoi comandi.
V. Sarà forte sulla terra la sua prole e benedetta la generazione dei giusti,
V. Nella sua casa gloria e ricchezza, la sua giustizia sta per sempre.

[Evangelium]
Seguito ++ del Santo Vangelo secondo Matteo.
!Matt 10:26-32
In quel tempo Gesù disse ai suoi discepoli: «Nulla v'è di nascosto che non s'abbia da rivelare e niente di segreto che non s'abbia a sapere. Quel che vi dico nelle tenebre, voi ditelo in piena luce, e quello che vi è sussurrato nell'orecchio predicatelo sui tetti. E non temete coloro che uccidono il corpo, ma non possono uccidere l'anima; temete piuttosto colui che può mandare in perdizione anima e corpo nell'inferno. Non si vendono forse due passeri per un soldo? Eppure nemmeno uno di essi cadrà in terra senza il volere del Padre vostro. Orbene, quanto a voi, perfino i capelli del vostro capo sono tutti contati. Non temete dunque, voi valete di più di molti passeri. Chi dunque mi riconoscerà davanti agli uomini, anch'io lo riconoscerò davanti al Padre mio che è nei cieli».

[Offertorium]
!Ps 88:21-22
Ho trovato Davide mio servo; l'ho consacrato col mio sacro olio; sicché sia sempre con lui la mia mano, e il mio braccio gli dia forza.

[Secreta]
Santifica, Signore, i doni a te consacrati: e per questi medesimi doni, intercedendo il beato N. martire tuo e vescovo, guardaci con clemenza.
$Per Dominum

[Communio]
!Ps 20:4
O Signore, gli hai posto in capo una corona di pietre preziose.

[Postcommunio]
Questa comunione ci mondi dalla colpa, o Signore, e per l'intercessione del beato N. martire tuo e vescovo, ci renda perennemente partecipi del rimedio celeste.
$Per Dominum

