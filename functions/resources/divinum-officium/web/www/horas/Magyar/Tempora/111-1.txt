[Lectio1]
Ezékiel Próféta könyvéből
!Ezek 2:2-5
2 Amikor ezt mondta, eltöltött a lélek, felállított, és hallottam, amint beszélt~
hozzám.
3 Ezt mondta nekem: "Emberfia, elküldelek Izrael fiaihoz, a lázadókhoz, akik~
fellázadtak ellenem. Ők és atyáik lázadoztak ellenem mind a mai napig.
4 Fiaiknak kemény a fejük és megátalkodott a szívük. Hozzájuk küldelek, hogy~
mondd meg nekik: Ezt mondja az Úr, az Isten.
5 Akár meghallgatják, akár nem hallgatják - mert hiszen lázongó nemzedék ez -,~
megtudják, hogy próféta van közöttük.

[Lectio2]
!Ezek 2:6-7
6 Ami meg téged illet, emberfia, ne félj tőlük, s ne remegj, amikor ezt mondják:~
Tövisek vesznek körül és skorpiókon ülsz. Ne félj szavaiktól, és ne remegj~
arcuktól, mert hiszen lázongó nemzedék!
7 Mondd el üzenetemet, akár meghallgatják, akár nem hallgatják, mert hiszen~
lázongó nemzedék ez.

[Lectio3]
!Ezek 2:8-9
8 Te meg, emberfia, hallgass arra, amit majd mondok neked, ne légy lázadozó,~
mint ez a lázongó nemzedék. Nyisd ki a szád, és edd meg, amit adok neked."
9 Akkor láttam, hogy egy kéz nyúlt felém, és lám, egy könyvtekercs volt benne.
