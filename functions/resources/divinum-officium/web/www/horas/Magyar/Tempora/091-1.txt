[Lectio1]
Jób könyvéből
!Job 1:13-16
13 Egyik nap (Jób) fiai és lányai legidősebb bátyjuk házában lakomát tartottak~
és bort ittak.
14 Ekkor hírhozó érkezett Jóbhoz és így szólt: "A marhák szántottak, a szamarak~
meg mellettük legelésztek.
15 De rajtuk ütöttek a szabeusok és elrabolták őket. A szolgákat kardélre~
hányták, csak én tudtam elmenekülni, hogy hírt hozzak neked."
16 Még be sem fejezte mondanivalóját, máris jött egy másik, és jelentette:~
"Isten nyila hullott az égből, tűzvészt támasztott a juhok és a szolgák között,~
és elpusztította őket. Csak én tudtam megmenekülni, hogy hírt hozzak neked."

[Lectio2]
!Job 1:17-19
17 Még nem ért beszédje végére, máris jött egy másik, és ezt mondta: "A~
kaldeusok három rajba álltak, megtámadták és elhajtották a tevéket. A szolgákat~
kardélre hányták, csak én tudtam elmenekülni, hogy hírt hozzak neked."
18 Még be sem fejezte mondanivalóját, máris jött egy másik, és szólt: "Fiaid és~
lányaid lakomát tartottak és bort ittak legidősebb bátyjuk házában.
19 Hirtelen vihar kerekedett a sivatagon túlról, megrendítette a ház négy sarkát,~
úgyhogy rászakadt a fiatalokra és mind meghaltak. Csak én tudtam elmenekülni,~
hogy hírt hozzak neked."

[Lectio3]
!Job 1:20-22
20 Jób ekkor fölkelt, megszaggatta ruháját és megnyírta fejét, a földre borult~
és imádkozott.
21 Így szólt: "Mezítelenül jöttem ki anyám méhéből, és ruhátlanul térek oda~
vissza. Az Úr adta, az Úr elvette, legyen áldott az Úr neve!"
22 Mindezek ellenére nem vétkezett Jób, és nem szólt dőreséget Isten ellen.

[Responsory3]
@Tempora/091-0:Responsory3
