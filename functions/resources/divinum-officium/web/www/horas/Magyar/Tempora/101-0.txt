[Lectio1]
A Makkabeusok első könyvének kezdete
!1 Mac 1:1-7
1 Miután Macedóniai Fülöp fia, Sándor kivonult Chettiimből, és legyőzte a~
perzsák és a médek királyát, Dáriust, helyette először Hellászon uralkodott,~
királyként.
2 Sok hadjáratot vezetett, erődöket foglalt el és királyokat küldött halálba.
3 Egészen a föld határáig előrenyomult, és sok néptől szedett adót. Az egész~
föld elnémult előtte. Erre szíve elbizakodottá vált és gőggel telt el.
4 Hatalmas sereget gyűjtött, s uralomra tett szert országok, népek és fejedelmek~
fölött, úgyhogy sorra adófizetői lettek.
5 De aztán ágynak esett, s tudatára ébredt, hogy meg kell halnia.
6 Maga elé idézte legfőbb embereit, akik vele nőttek fel ifjúkoruktól fogva, és~
még életében felosztotta köztük birodalmát.
7 Sándor tizenkét esztendei uralkodás után meghalt.

[Lectio2]
!1 Mac 1:8-11
8 Szolgái vették át az uralmat, ki-ki a maga részén.
9 Halála után mindannyian föltették a diadémot, s utánuk fiaik is, sok éven át.~
Rengeteg bajt hoztak a földre.
10 Istentelen sarj fakadt belőlük, Antiochusz Epifánész, Antiochusz királynak az~
egyik fia. Túsz volt Rómában, s a görög hatalom 137. esztendejében jutott~
uralomra.
11 Azokban a napokban hitehagyottak támadtak Izraelben. Sokak fejét~
telebeszélték javaslatukkal: "Menjünk, és kössünk szövetséget a körülöttünk élő~
népekkel. Mert amióta elkülönültünk tőlük, rengeteg baj ér bennünket."

[Lectio3]
!1 Mac 1:12-16
12 Ez a javaslat tetszésre talált.
13 A népből néhányan készek voltak rá, hogy elmenjenek a királyhoz. Ez~
felhatalmazta őket, hogy pogány szokásokat vezessenek be.
14 Pogány szokás szerint testgyakorló iskolát létesítettek Jeruzsálemben,~
újranövesztették előbőrüket,
15 és elpártoltak a szent szövetségtől. Szövetségre léptek a pogányokkal, s arra~
adták magukat, hogy vétkezzenek.
16 Amikor Antiochusz megszilárdította a birodalmat, arra gondolt, hogy~
Egyiptomra is kiterjeszti hatalmát, hogy így mindkét országon uralkodjék.

[Responsory8]
@Tempora/Pent01-0:Responsory8
