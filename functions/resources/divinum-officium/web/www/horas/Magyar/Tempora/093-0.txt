[Lectio1]
Olvasmány Tóbiás könyvéből
!Tob 1:1-4
1 Ez a könyv Tobit története, Tóbiel fiáé, aki Ananielnek volt a fia, az meg~
Babael fiáé, Aduelé, Aziel nemzetségéből, Naftali törzséből.
2 Szalmanasszárnak, az asszírok királyának idejében Tibéből fogságba hurcolták.~
Ez Galileának felső részén, Kádes-Naftalitól délre fekszik, Hacor fölött~
nyugatra és Sefattól északra.
3 Én, Tobit, egész életemben igaz úton jártam, s a jót tettem. Bőven osztottam~
alamizsnát testvéreimnek és azoknak az embereknek, akik velem együtt kerültek az~
asszírok országába, Ninivébe.
4 Amikor még hazámban, Izrael országában éltem - akkor még fiatal voltam -,~
atyámnak, Naftalinak egész törzse elszakadt Dávid házától és Jeruzsálemtől, noha~
Izrael összes törzse közül rá esett a választás, hogy minden törzs ott mutassa~
be az áldozatot. A templom, az Isten lakóhelye minden törzs számára épült, örök~
időkre.

[Lectio2]
!Tob 1:5-10
5 Testvéreim és Naftali háza a borjúnak áldoztak, amelyet Izrael királya,~
Jerobeám állított Dánban, Galilea hegyein.
6 Gyakran elzarándokoltam - egymagam - az ünnepekre Jeruzsálembe, amint egész~
Izraelnek előírja egy örök időkre szóló törvény, az első terméssel és az állatok~
elsőszülötteivel, a jószág tizedével és a birka első gyapjával.
7 Odaadtam Áron fiainak, a papoknak, hogy tegyék az áldozati oltárra. A bor és a~
gabona, az olaj, a gránátalma és az egyéb gyümölcs tizedét Lévi fiainak adtam át,~
akik Jeruzsálemben teljesítettek szolgálatot. A második tizedet hat egymás utáni~
éven át eladtam, aztán elmentem és felhasználtam Jeruzsálemben.
8 A harmadikat az árváknak, özvegyeknek és idegeneknek adtam, akik Izrael fiai~
között élnek. Minden harmadik esztendőben megajándékoztam őket vele, s megettük~
Mózes törvényének előírásaihoz híven, ahogyan apai nagyanyám, Debora tanított~
bennünket. Apám ugyanis meghalt, és árván maradtam.
9 Amikor elértem a férfikort, apám nemzetségéből vettem feleséget, Annának~
hívták. Született tőle egy fiam, Tóbiásnak neveztem el.
10 Amikor engem is elhurcoltak Asszíriába, Ninivébe kerültem. Testvéreim és a~
nemzetségemből valók mind ettek a pogányok ételéből,

[Lectio3]
!Tob 1:11-15
11 én azonban óvakodtam tőle, hogy egyem a pogányok ételéből.
12 Mivel szívvel-lélekkel ragaszkodtam Istenemhez,
13 a Magasságbeli Szalmanasszár kegyeibe juttatott, úgyhogy én lettem a~
bevásárlója.
14 Médiába mentem, s a haláláig vásároltam neki, és a médiai Rágesban Gábaelnél,~
Gábri testvérénél tíz talentum ezüstöt helyeztem letétbe.
15 Amikor Szalmanasszár meghalt, fia, Szancherib lett helyette a király. A~
Médiába vezető utak nem voltak többé biztonságosak,

[Responsory8]
@Tempora/Pent01-0:Responsory8
