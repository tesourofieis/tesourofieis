04-14# Z Reguły Świętego Ojca Naszego Benedykta. Rozdział 60: O kapłanach, którzy chcą w Klasztorze mieszkać.
_
Jeśliby się jaki kapłan prosił, aby go do klasztoru przyjęto, nie zaraz mu wprawdzie pozwalać, jednak, jeśli będzie stateczny w prośbie swojej, tedy niechaj wie, że wszystkie reguły i ustawy powinien chować, i że mu nic folgować nie będą, wedle owego co napisano: „Przyjacielu pocoś przyszedł”? (Mat. 26, 50).~
Jednakże mu pozwolić, aby po Opacie stał, Benedykcye odprawował, i Msze śpiewał, jeśli się tak Opatowi zda; bo inaczej żadnej rzeczy niechaj się nie waży, wiedząc się być dyscyplinie regulnej poddanym, i że on przykłady pokory wszystkim ma więcej z siebie dawać.~
Tenże ma zawsze pamiętać na ono miejsce, które mu przypadło, gdy do klasztoru wstąpił, a nie na ono, którego mu pozwolono w klasztorze dla uczciwości kapłańskiej albo też dla inszej jakiej przyczyny.~
Z kleryków także, jeśliby który takowąż chucią pragnął być przyłączonym do klasztornego pożycia, tedy na średniem miejscu ma być posadzon, i to jeśli będzie obiecował, że ustawy regulne chować i w swojem przedsięwzięciu statecznym będzie.
