01-06# Z Prologu Świętego Ojca Naszego Benedykta do Reguły swojej.
_
Więc kiedyśmy Bracia mili pytali Pana: „ktoby miał w przybytku Jego mieszkać?“, słyszeliśmy ze strony tamtego mieszkania, jakie tam wymaganie; jeśli zatem powinność mieszkańca zachowamy, Królestwa niebieskiego dziedzicami zostaniemy.~
A tak serca i ciała nasze przygotować do boju w przykazaniach posłuszeństwa świętego mamy; a co się z przyrodzenia w nas zda być niepodobnem, Pana prosimy, aby nam ratunku łaski swej dodać raczył. A jeśli uciekając przed mękami piekielnemi, do żywota wiecznego przyjść chcemy, tedy póki czas mamy i w tem ciele jesteśmy i to wszystko za dni żywota naszego wypełnić musimy: z kwapliwością iść i to czynić teraz potrzeba, coby nam na wieki pożytecznem było.
