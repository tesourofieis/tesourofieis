01-14# Z Rozdziału 2 Reguły Świętego Ojca Naszego Benedykta: Jaki ma być Opat.
_
Pamiętać zawsze ma Opat czem jest, pamiętać i na to czem go zowią, i wiedzieć, że komu więcej poruczono, więcej od niego wyciągać będą. Niech przytem wie, jako się trudnej i pracowitej rzeczy podjął duszami rządzić, i wielom obyczajów dogadzać: gdzie jednego łagodnością, drugiego surowem upomnieniem, trzeciego namowami, i według każdego z osobna usposobienia i pojęcia, tak wszystkim niech dogadza i ulega, aby nie tylko w trzodzie swojej szkody nie odniósł, ale raczej z przymnożenia dobrej trzody cieszył się.
