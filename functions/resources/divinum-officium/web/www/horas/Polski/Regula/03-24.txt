03-24# Z Reguły Świętego Ojca Naszego Benedykta. Rozdział 44: Wyklęci jako mają dosyć czynić.
_
Którego za grzech ciężki od Kościoła i od stołu oddalą, w godzinę, gdy się służba Boża w Kościele odprawuje, przed drzwiami kościelnemi krzyżem niech leży, nic nie mówiąc, tylko głowę na ziemi położywszy, pod nogi wszystkich wychodzących z Kościoła niech się porzuci, a to tak długo czynić ma, aż Opat osądzi, że się dosyć stało.~
A gdy mu Opat przyjść rozkaże, do nóg opacich upadłszy, także się i do stóp wszystkich Braci poniżając, aby się za niego modlili, prosić będzie.~
A wtenczas, jeśli Opat rozkaże, niechaj go do chóru, albo w ten rząd, który mu przysądzi Opat, przyjmą, tak jednak, aby się Psalmu albo Lekcyi, albo czego takowego w Kościele zaczynać nieważył, aż mu po wtóre Opat rozkaże.~
Ktemu na wszystkich Godzinach, gdy się kończy służba Boża, tamże się gdzie stoi na ziemią niech porzuci, i tak niech dosyć czyni, aż mu znowu Opat rozkaże tej pokuty zaniechać.~
A których za mniejsze winy, tylko od stołu odłączą, w Oratorium (albo w Kościele) niechaj dosyć czynią, aż do rozkazania opaciego; a to mają odprawiać, aż im da błogosławieństwo i rzecze: już dosyć.
