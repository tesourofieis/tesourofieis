04-13# Z Reguły Świętego Ojca Naszego Benedykta. Rozdział 59: O synach szlacheckich, albo ubogich, jako mają być do Klasztoru ofiarowani.
_
Jeśliby kto z ludzi szlachetnych syna swego do klasztoru ofiarował, a on jeszcze dziecięciem był i nie dorosłym, rodzice jego niech napiszą prośbą, o którejśmy wyżej mówili, i z ofiarą oną prośbą i ręce dziecięcia chustką z ołtarza obwinąwszy, tak go ofiarować będą.~
A ze strony rzeczy jego, albo w niniejszej suplice pod przysięgą niech ślubują, że nigdy przez się, ani przez inne umówione osoby, ani jakimkolwiek sposobem, onemuż nic dawać nie będą, ani okazyi do mienia nie podadzą.~
Lub też jeśli tego uczynić niechcą, ale będą raczyli nieco darować jako jałmużnę klasztorowi w nagrodzie, niechajże tych rzeczy, które chcą darować, uczynią darowiznę klasztorowi, a sobie zostawią w nich dożywocie, jeśli to ich wola będzie; i tak wszystko niech opatrzą, aby dziecięciu żadnego podejrzenia nie zostawili, przez któreby z oszukania jakiego (czego Boże nie daj) zginąć mogło, jako nas doświadczenie nauczyło.~
Tymże sposobem i osoby uboższe czynić mają.~
A którzy zgoła nic nie mają, po prostu niech prośbę uczynią i z ofiarą przy świadkach syna swego niech ofiarują.
