04-20# Z Reguły Świętego Ojca Naszego Benedykta. Rozdział 64: O stanowieniu Opata.
_
W stanowieniu Opata to zawsze upatrywać trzeba, aby ten był postanowiony, którego sobie zgodnie wszystko zgromadzenie według bojaźni Bożej, albo też część choćby i mniejsza zgromadzenia, za zdrowszą radą obierze.~
A z zasług cnego żywota i z mądrości obierać tego mają, którego postanowić chcą, chociażby też ostatni w rzędzie zgromadzenia był.~
A jeśliż też wszystko zgromadzenie swoim występkom (uchowaj Boże) folgującą osobę, wspólną radą obierze, a te same występki jakokolwiek do wiadomości Biskupa (w którego Biskupstwie mieszkają) doniosą się, albo inszym Opatom, lub pobliższym sąsiadom wiadome będą, powinni tego bronić, aby złośliwych spiknienie nie przemogło, a w domu Bożym godny szafarz postanowiony był, wiedząc, że za to dobrą zapłatę wezmą, jeśli to szczerem sercem i z żarliwości Bożej uczynią, jako z drugiej strony bez grzechu nie będą, jeśli zaniedbają.
