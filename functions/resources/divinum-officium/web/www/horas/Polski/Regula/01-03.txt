01-03# Z Prologu Świętego Ojca Naszego Benedykta do Reguły swojej.
_
I szukając Pan wśród mnogiego ludu robotnika swego, tak nań woła znowu i mówi: „Który jest człowiek, który chce żywota i żąda dni oglądać dobre” (Psl. 33, 12). Co ty słysząc, jeśli odpowiesz owo ja, tedy do ciebie mówi Pan Bóg: Jeśli chcesz mieć żywot prawdziwy i wieczny, „powściągaj język twój od złego, i usta twe niech nie mówią zdrady: odwróć się od złego a czyń dobrze, szukaj pokoju i chwytaj się go” (Psl. 33, 13), a gdy to uczynicie, „oczy moje nad wami uszy moje na prośby wasze (nakłonione) i pierwej niż mię wzywać będziecie rzekę: owom ja” (Izaj. 65, 24). Cóż słodszego nad ten głos Pana, który nas wzywa, Bracia najmilsi? Oto ze swej łaskawości, drogę żywota Pan nam pokazuje.
