01-23# Z rozdziału 5 Reguły Świętego Ojca Naszego Benedykta: O posłuszeństwie.
_
Lecz to posłuszeństwo wtenczas będzie Bogu przyjemne, i ludziom miłe, kiedy się to, co rozkażą, nie leniwie, nie ozięble, ani szemrząc, albo z odpowiedzią niechętliwego odprawi. Bo posłuszeństwo Przełożonym wyrządzone, Bogu samemu bywa oddane: sam bowiem Pan mówi: „Kto was słucha mnie słucha“ (Łuk. 10, 16).~
I chętliwem sercem posłuszeństwo uczniowie mają odprawować: „Bo ochotnego dawcę miłuje Pan Bóg“ (2. Kor. 9, 7). Bo jeśli uczeń nie z chęci posłuszny, i nie tylko usty, ale też sercem szemrze, choć wypełni rozkazanie, jednak to Bogu, który na serce szemrzącego patrzy, przyjemno nie będzie, i żadnej łaski za ten uczynek nie odnosi, i owszem karaniu szemrzących podlega, jeśli nie zadosyćuczyni i nie poprawi się.
