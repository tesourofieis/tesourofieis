01-13# Z Rozdziału 2 Reguły Świętego Ojca Naszego Benedykta: Jaki ma być Opat.
_
Zawsze też Opat w nauce swej ten sposób powinien trzymać Św. Apostoła, który mówi: „Karz, proś, grom“ (2. Tim. 4, 2); to jest, czas z czasem miarkując, łagodność surowością zaostrzając, już to surowy affekt mistrza, już łagodny ojcowski pokazując. To jest, niekarne i niespokojne ma surowiej strofować, a posłusznych i cichych i cierpliwych, aby ku większemu dobremu postępowali prosić; niedbałe zaś i lekceważące, żeby gromił i ostrzej karał, napominamy.~
Grzechów Braciej występnej, niechaj nie zabacza, ale natychmiast skoro się pokażą, z korzeniem jako może niechaj je wycina; „na przygodę Heli kapłana z Silo“ (Reg. 2), wspominając.~
Bracia obyczajów skromniejszych i uważnych, napomnieniem słownem raz i drugi niechaj strofuje; a spornych, złych i twardych, pysznych albo nieposłusznych, chłostą i surowszem utrapieniem zaraz na początku samego grzeszenia niechaj powściąga: wiedząc, że napisano: „Głupi nic nie dba na słowa (Przyp. 18, 2), i znowu: „Wytnij syna twego rózgą, a duszę jego wybawisz od śmierci (Przyp. 23, 14).
