02-20# Z Reguły Świętego Ojca Naszego Benedykta. Rozdział 17: Po ile Psalmów na dziennych godzinach śpiewać.
_
Porządek Psalmów do śpiewania na Jutrzniach i na Laudes, jużeśmy uczynili, teraz o drugich godzinach obaczmy.~
Na Prymę, po Wierszu: Deus in adjutorium, Hymn własny tej godzinie: Jam lucis, a potem śpiewać Psalmów trzy, każdy z osobna, i nic pod jednem Gloria Patri &amp;c. Odśpiewawszy trzy Psalmy, odprawić Lekcyę jedną, wiersz, Kyrie eleison, i Kollektę.~
Tercya też, Sexta i Nona, tymże sposobem ma się odprawiać, to jest wiersz: Deus in adjutorium, potem Hymny własne na te godziny: trzy Psalmy, Lekcya, wiersz, Kyrie eleison i Kollekta.~
A jeśli większe Braci zebranie będzie, tedy z Antyfonami, lecz jeśli nie wielkie, tedy wprost ma się odprawiać te Godziny.~
A na nieszpornem Officium mają być cztery Psalmy z Antyfonami, po których Psalmach Lekcya, potem Responsoryum, Hymn, Wiersz, Magnificat, Kyrie eleison, pacierz i Kollekty.~
Kompleta takie trzech Psalmów odmówieniem kończyć się powinna; które to Psalmy wciąż bez antyfony mają być odprawiane, po których Psalmach Hymn zwyczajny tej Godzinie, Lekcya, Wiersz, Kyrie eleison, Kollekta i Benedykcya.
