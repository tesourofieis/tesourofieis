02-27# Z Reguły Świętego Ojca Naszego Benedykta. Rozdział 21: O dziekanach klasztornych.
_
Jeśli Zgromadzenie będzie liczniejsze, niech między sobą obiorą Braci dobrego świadectwa i zachowania świątobliwego, a niech ich postanowią Dziekanami (Dziekan od słowa łacińskiego „Decanus“ t. j. dziesiętnik), którzyby we wszystkiem zawiadowali o dziesiątkach swoich, według przykazania Bożego i rozkazania Opata swego.~
A Dziekanami takowych obierać, między których mógłby Opat bezpiecznie ciężary urzędu swego podzielić. A to obieranie nie ma być wedle dawności miejsca, ale według zasługi żywota i nauki, albo mądrości (Exod. 18, 21-27).~
A jeśliby się który z tych Dziekanów, uwiedziony jaką pychą, znalazł przygany godny, takowy, „raz i drugi i trzeci będąc napomniony, jeśli się poprawić nie chce, ma być zrzucony” (Mat. 18, 1517), a na jego miejsce inszy, który tego godzien będzie, postanowiony.~
Toż samo i o Przeorze postanawiamy.
