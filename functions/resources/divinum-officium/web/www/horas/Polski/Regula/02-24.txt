02-24# Z rozdziału 18 Reguły Świętego Ojca Naszego Benedykta: Jakim porządkiem Psalmy mają się mówić.
_
Uczyniwszy tedy porządek Psalmodyi dziennej, insze wszystkie Psalmy, które w Psałterzu zostaną, jednako mają być podzielone na siedm Jutrzeń, dzieląc na dwa Gloria te Psalmy, które są dłuższe między nimi, aby dwanaście na każdą noc odłożone były.~
A w tem upominamy, iż jeśli się komu ten podział Psalmów nie będzie podobał, niechajże je sam podzieli, jeśli lepiej będzie rozumiał, byle tylko tego przestrzegał, aby na każdy tydzień Psałterz z zupełna, to jest sto pięćdziesiąt Psalmów było odśpiewanych, a w niedzielą na Jutrznią mają być zaczęte. Albowiem bardzo leniwą służbę nabożeństwa swego zakonnicy pokazują takowi, którzy przez tydzień całego Psałterza i z Kantykami nie odśpiewują; ponieważ czytamy o Świętych Ojcach naszych, że oni to za jeden dzień ochotnie odprawiali, co daj Boże, abyśmy my oziębli przynajmniej przez cały tydzień wypełnili.
