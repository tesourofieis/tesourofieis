04-21# Z rozdziału 64 Reguły Świętego Ojca Naszego Benedykta: O stanowieniu Opata.
_
A obrany i postanowiony Opat, niechaj zawsze myśli jakowy cieżar przyjął i komu liczbę włodarstwa swego odda, i niechaj wie, że mu trzeba więcej pożytecznym być, niż przełożonym.~
Potrzeba mu tedy być w Zakonie Bożym uczonym, aby umiał i takim był, skądby dobywał nowych i starych rzeczy; czystym, trzeźwym, miłosiernym, i zawsze niech przewyższa miłosierdziem sąd, aby i on sam tegoż dostąpił. Niechaj nienawidzi złości, a miłuje Braci.~
A w samym strofowaniu niech mądrze postępuje, aby co nie było nazbyt, by snadź chcąc potężnie rdzę wytrzeć, naczynia nie złamał; swoją też krewkość zawsze niech ma na oku i pomni, że się trzciny nałamanej skruszyć nie godzi.~
W czem wszystkiem nie mówimy, aby miał dopuszczać korzenić się występkom, ale mądrze i z miłości niechaj je obcina, jako komu obaczy być pożyteczno, jakośmy już powiedzieli, i niechaj się stara, aby go Bracia więcej miłowali, niżby się go bali.~
Niech nie będzie popędliwy, i frasobliwy, ani też zbytni, ani uporny; niechaj nie będzie złego mniemania o inszych, ani nazbyt prędki do podejrzenia, bo się takowy nigdy nie uspokoi.~
W samem rozkazowaniu swojem, niech będzie opatrzny i baczny, tak w sprawach Boskich, jako i doczesnych.~
Cokolwiek komu naznacza czynić, niechaj dobrze rozeznawa i miarkuje, myśląc o dyskrecyi Jakóba Patryarchy Świętego, który mówił; „Jeśli trzodom moim gwałt uczynię w chodzeniu, pomrą mi wszystkie za jeden dzień” (Gen. 33, 13).~
Te tedy i insze świadectwa o roztropności, matce cnót, przedsiębiorąc, tak wszystkie rzeczy niech miarkuje, jakoby je i potężni chcieli pełnić i niemocni przed niemi nie uciekali.~
A osobliwie, aby Regułę niniejszą we wszystkiem zachował, aby za dobrą posługę usłyszał od Pana co i on sługa dobry, który współsłużebnikom swoim rozdał obrok wedle czasu: „Zaprawdę, powiadam wam, że go postanowi nad wszystkiemi dobrami swemi“. (Mat. 24, 47).
