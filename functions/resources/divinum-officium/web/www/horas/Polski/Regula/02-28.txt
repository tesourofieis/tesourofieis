02-28# Z Reguły Świętego Ojca Naszego Benedykta. Rozdział 22: Jako mają sypiać Zakonnicy.
_
Każdy z osobna na swem łóżku po jednym sypiać ma. A pościel według zwyczaju zakonnego, jako Opat rozporządzi, niechaj mają.~
Jeśli to być może, wszyscy w jednym dormitarzu niechaj sypiają; a jeśli wielkość zgromadzenia nie dopuszcza, tedy niech śpią po dziesięciu albo po dwudziestu ze starszymi, którzy o młodszych niech staranie mają.~
Światło ustawicznie w tejże celi aż do poranku gorzeć ma.~
Ubrani w szaty spać mają, przepasawszy się pasem albo powrózkiem, a gdy śpią, niech nie mają nożów przy sobie, żeby się snać we śnie nie obraził który; i żeby zawsze byli gotowi zakonnicy, gdy zadzwonią bez omieszkania wstając, jeden drugiego uprzedzając do służby Bożej, co jednak z wszelaką statecznością i skromnością być ma.~
Młodsi Bracia blisko siebie łóżek pospołu niech nie mają, ale ich przegradzać starszymi.~
A wstając na służbę Bożą, skromnie jedni drugich budzić powinni, a to dla wymówek, któremi się ospali zwykli tłómaczyć.
