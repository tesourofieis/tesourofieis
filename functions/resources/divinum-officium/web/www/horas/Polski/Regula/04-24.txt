04-24# Z Reguły Świętego Ojca Naszego Benedykta. Rozdział 66: O odźwiernych klasztornych.
_
Do fórty klasztornej niech postanowią starca roztropnego, któryby sprawić umiał co potrzeba, i odpowiedzieć, i któremuby wiek dojrzały tułać się po klasztorze nie dopuścił.~
Tercyan celę mieć ma blisko fórty, aby ci co przychodzą zawsze obecnego znaleźli i odpowiedź mieli.~
Natychmiast, skoro kto zadzwoni, albo ubogi zawoła, niech odpowie „Deo gratias“, albo „Benedicite“, i ze wszelaką łaskawością i bojaźnią Bożą spiesznie niechaj z miłości gorącej odpowiedź odda.~
Tenże Tercyan jeśliby potrzebował pomocy, tedy mu Brata młodszego przydać.~
A klasztor ile być może tak ma być zbudowany, żeby wewnątrz miał wszystkie potrzeby, to jest, wodę, młyn, ogród, piekarnię, także rzemiosła rozmaite, aby się w samym klasztorze odprawowały, żeby się Zakonnikom nie było potrzeba wyszedłszy z klasztoru tułać, bo to duszom ich zgoła nic jest pożyteczne.~
A chcemy, aby tą Regułą jak najczęściej w zgromadzeniu czytano, by się żaden z Braci niewiadomością nie wymawiał.
