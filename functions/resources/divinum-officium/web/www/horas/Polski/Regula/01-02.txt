01-02# Z Prologu Świętego Ojca Naszego Benedykta do Reguły swojej.
_
Powstańmyż więc tedy za pobudką Pisma świętego, które tak mówi: „Godzina jest już, abyśmy ze snu powstali“ (Rzym. 13, 11), a otworzywszy oczy nasze ku światłości Boskiej, pilnemi uszami słuchajmy, o co nas kaźdy dzień głos Pański wołając napomina, gdy mówi: „Dzisiaj, jeśli głos jego usłyszycie, nie zatwardzajcież serc waszych“ (Psl. 94, 8), zasię: „kto ma uszy ku słuchaniu, niechaj słucha“ (Objaw. 2, 7), co Duch mówi do Kościołów; a cóż mówi: „Pójdźcie synowie, słuchajcie mię, bojaźni Pańskiej nauczą was“ (Psl. 33, 12), „Biegajcie, póki światło żywota macie, by snać ciemności śmierci was niezagarnęły“ (Jan, 12, 35).
