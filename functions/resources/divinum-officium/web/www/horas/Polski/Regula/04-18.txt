04-18# Z Reguły Świętego Ojca Naszego Benedykta. Rozdział 63: O porządku w Zgromadzeniu.
_
Porządek swój tak w klasztorze niechaj zachowują, jako ich czas nawrócenia, to jest wejścia do Zakonu, albo zasługi dobrego życia, jednych od drugich różnemi czynią, i jako Opat postanowi.~
Który Opat niech trzody sobie poruczonej nie turbuje, ani też jakoby wolnej używając mocy, niesprawiedliwie co niech nie rozrządza, ale niechaj myśli zawsze, iż ze wszystkich sądów i spraw swoich Bogu rachunek odda.~
Przeto według porządku, jaki postanowi, albo który między sobą mieć będą Bracia, tak niechaj idą na Pacem, do Komunii, do Psalmów zaczynania, i do stania w Chórze.~
Na wszystkich zgoła miejscach, niech nie wpływają lata w Zakonie, ani młodszych w czem niech nie upośledzają, bo: „Samuel i Daniel dziećmi będąc, starce sądzili” (I Reg. 7, 6).~
A tak, wyjąwszy tych, których jakośmy powiedzieli bacznym rozsądkiem Opat wyżej posadzi, albo z przyczyn pewnych złoży, insi wszyscy, jako do Zakonu wstępują, w takim porządku niech będą. Aby naprzykład, który o wtórej godzinie na dzień do Zakonu wstąpi jakiejkolwiek godności albo lat będzie, wiedział, że młodszy jest niż ów który o pierwszej godzinie przyszedł.~
Dzieci zaś młode we wszystkiem wszyscy niechaj w karności trzymają.
