03-18# Z Reguły Świętego Ojca Naszego Benedykta. Rozdział 39: O mierze pokarmów.
_
Zda się nam, iż do każdodziennego posilenia ciała, tak w te dni, w których o szóstej godzinie, jak i w te dni, w których o dziewiątej Bracia do stołu chodzą, przez cały rok dwie potrawy warzyste wystarczą, mając wzgląd na różne usposobienia osób, żeby się jedną posilił, który drugiej jeść nie mógł.~
Przetoż na dwu jarzynach warzonych wszyscy Bracia niechaj przestają; a jeśli skąd będą jabłka albo jakie insze z ogrodu owoce, niechaj mają i trzecią.~
Chleba funt jeden niechaj będzie dosyć na dzień, bądź kiedy tylko obiad będzie, bądź kiedy i wieczerzają. A kiedy będzie wieczerza, tedy z tego funta trzecią część ma szafarz schować i czasu wieczerzy oddać.~
A jeśli się trafi praca większa, na zdaniu i władzy będzie opaciej przyczynić co według potrzeby.~
Strzegąc się nadewszystko obżarstwa, aby się w zakonniki nigdy nie wkradła niestrawności sposobność, bo nad obżarstwo zaiste nic nie masz przeciwniejszego wszelkiemu człowiekowi chrześcijańskiemu, jako Pan nasz mówi: „Miejcie się na pieczy, aby obciążone nie były serca wasze obżarstwem i pijaństwem” (Łuk. 21, 34).~
Pacholętom mniejszych lat nie tak wiele ma się dawać jak dorosłym, ale mniej, zachowując we wszystkiem skromność.~
A mięsa czworonożnych bydląt zgoła żaden z nich jeść nie ma, oprócz tych, którzy są prawie słabi i chorzy.
