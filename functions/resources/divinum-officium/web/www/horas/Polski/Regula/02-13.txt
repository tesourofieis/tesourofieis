02-13# Z Reguły Świętego Ojca Naszego Benedykta. Rozdział 11: Jako w niedzielę Jutrznia ma być odprawiona.
_
W niedzielę raniej wstawać trzeba na Jutrznią, na której ten sposób zachować. Wprzód odśpiewawszy, jakośmy wyżej rozporządzili, sześć Psalmów i wiersz, usiędą wszyscy rzędem w ławkach, i mają być z ksiąg czytane cztery Lekcye z swemi Responsoryami, gdzie przy czwartem tylko Responsoryum, ten który śpiewa, ma mówić: Gloria Patri &amp;c., którą gdy zacznie, zaraz wszyscy z uczciwością powstaną.~
Po których to Lekcyach, mają iść porządkiem drugie sześć Psalmów z Antyfonami, tak jako i pierwsze, i wiersz. Po nich znowu mają być mówione drugie cztery Lekcye z Responsoryami swemi, tymże trybem jako i wyżej.~
Po tych znowu także mają być mówione trzy Cantica z Proroków, według tego, jak Opat postanowi, a mają się śpiewać z Alle­luja; a skoro się wiersz zmówi, i Benedykcyą Opat odprawi, mają być czytane insze cztery Lekcye z nowego Testamentu, tymże porządkiem, jako wyżej.~
A po czwartem Responsoryum, ma zacząć Opat Hymn: Te Deum laudamus, który odmówiwszy, niech Opat Ewangelię czyta, a wszyscy z uczciwością i bojaźnią stoją; którą gdy przeczyta, niech odpowiedzą wszyscy: Amen. Tamże zaraz Opat zacznie Hymn: Te decet laus, i dawszy Benedykcyą, zaczną Laudes.~
Ten porządek Jutrzni, każdego czasu, tak w lecie jako i w zimie, w niedzielne dni jednakowo chować trzeba, chybaby (co się niech nie trafia) nie prędko się wstało na Jutrznią i nieco musiałoby się ukrócić z Lekcyi i z Responsoryi, czego się jednak wystrzegać koniecznie trzeba, aby się nie przytrafiało; a jeśli się przytrafi, tedy ten, przez którego by się to niedbalstwo stało, ma za to słusznie dosyć uczynić Panu Bogu tamże w Chórze.
