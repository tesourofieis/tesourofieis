01-15# Z Rozdziału 2 Reguły Świętego Ojca Naszego Benedykta: Jaki ma być Opat.
_
Nade wszystko niech się strzeże, żeby nie opuszczał albo nie lekceważył zbawienia dusz sobie zleconych, i nie więcej się krzątał około doczesnych rzeczy i ziemskich, ale zawsze niech myśli, że się rządu około dusz podjął z których też i rachunek oddać ma. I żeby się nie wymawiał niedostatkiem mienia doczesnego; niech pomni co napisano: „Pierwej szukajcie Królestwa Bożego, i sprawiedliwości jego a to wszystko będzie wam przydano“ (Mat. 6, 33): i zasię: „niemasz niedostatku bojącym się Pana“ (Psl. 33, 10).~
A niechaj wie, że temu, co się podjął rządu około dusz ludzkich, trzeba się gotować na oddanie rachunku z tych dusz; gdzie, jak wiele Braciej będzie miał pod sprawą swoją, z tych wszystkich niech wie, że będzie musiał na strasznym sądzie liczbę zdać Panu bez pochyby, i z duszy swojej rachunek oraz też przydawszy. A tak pasterz, obawiając się zawsze przyszłego rachunku z owiec powierzonych, gdy cudzych dogląda regestrów, musi być pilny i o swoje własne: i gdy upominaniem swojem inszych do poprawy wiedzie, sam też swoich wystrzega się złości.
