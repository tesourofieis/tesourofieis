Dnia 14-go kwietnia świętego Justyna, filozofa  męczennika, którego pamieć uczczono dnia poprzedniego.
W Rzymie przy drodze Apijskiej męczeństwo świętych Tyburcjusza, Waleriana i Maksyma za panowania cesarza Aleksandra i prefekta miejskiego Almachiusza. Dwaj pierwsi nawrócili się na upomnienia św. Cecylii, otrzymali Chrzest święty od św. Urbana, Papieża i zostali po okrutnym biczowaniu ścięci mieczem. Maksym, podkomorzy prefekta, został tak zachęcony i wzmocniony stałością tych św. Wyznawców i objawieniem niebiańskim, że radośnie dał się tak długo biczować dla wiary Chrystusa kulami ołowianymi, aż wyzionął ducha.
W Termi dzień zgonu św. Prokuflusa, Biskupa i Męczennika.
Tak samo uroczystość św. Ardaliona. Gdy jako aktor parodiował Chrystusa, został nagle tak przemieniony wewnętrznie, że swą wiarę nie tylko wyznał słowami, ale potwierdził także ofiarowaniem swego życia.
Także śmierć męczeńska św. Domniny, Dziewicy i jej towarzyszek.
W Aleksandrii pamiątka św. Tomaisy, Męczenniczki.
W Lyonie dzień pamiątkowy św. Lamberta, Biskupa i Wyznawcy.
W Aleksandrii św. Fronta, Opata, którego życie błyszczało cnotami i cudami.
W Rzymie uroczystość św. Abundiusza, nadzorcy kościoła świętego Piotra.
