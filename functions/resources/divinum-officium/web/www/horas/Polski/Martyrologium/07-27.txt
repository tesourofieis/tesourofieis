Dnia 27-go lipca w Nikomedii męki św. Pantaleona, Lekarza. Został uwięziony z powodu Wiary świętej za cesarza Maksymiana, a potem torturowany i przypalany pochodniami. Z tych męczarni wyszedł jednak cudownie wzmocniony. W końcu ścięty mieczem, zakończył swą chwalebną walkę.
W Bizeglii w Apulii uroczystość św. Maura, Biskupa, oraz św. Pantalemona i Sergiusza, męczonych za czasów Trajana.
W Nikomedii męczeństwo św. Hermolausa, Kapłana, któremu św. Pantaleon zawdzięczał swe nawrócenie; także św. Bracia Hermippus i Hermokrat, którzy po wielu męczarniach zostali skazani na śmierć za panowania Maksymiana.
W Cordobie w Hiszpanii pamiątka św. Grzegorza, Diakona i św. Feliksa, Aureliusza, Natalii i Liliozy, zabitych podczas prześladowania chrześcijan przez Maurów.
W Noli uroczystość św. Feliksa, Julii i Jukundy, Męczenników.
U Homerytów pamiątka św. Męczenników, spalonych na stosie za wiarę za panowania tyrana Dunaana.
W Efezie pamiątka św. 7 Braci śpiących: Maksyminiana, Malchusa, Martyniana, Dionizego, Jana, Serapiona i Konstantyna.
W Rzymie uroczystość św. Celestyna, Papieża. Potępił on herezję Nestoriusza, Biskupa Konstantynopolskiego i wypędził Pelagiusza. Za jego upoważnieniem odbył się przeciw herezji Nestoriusza także Sobór w Efezie.
W Auxerre złożenie świętego Eteriusza, Wyznawcy.
W Konstantynopolu uroczystość św. Antuzy, Dziewicy, którą najprzód biczowano za to, iż uczciła obrazy Świętych, a potem posłano na wygnanie, gdzie przeszła do spokoju wiecznego.
