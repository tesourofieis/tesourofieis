Dnia 30-go października W Sardynii  męczeństwo św. Poncjana, Papieża, wygnanego przez cesarza Aleksandra równocześnie z kapłanem Hipolitem na Sardynię i zabitego tamże uderzeniami maczug. Ciało jego zostało przeniesione przez św. Fabiana, Papieża do Rzymu i złożone w katakumbach Kalliksta.
W Egei w Cylicji śmierć męczeńska św. Zenobiusza, biskupa, i siostry jego Zenobii, za panowania Dioklecjana.
W Altino uroczystość św. Teonesta, biskupa i Męczennika, zamordowanego przez arian.
W Afryce pamiątka 220 św. Męczenników.
W Tangerze w Maroku męczeństwo świętego Marcela, oficera.
W Aleksandrii śmierć męczeńska trzynastu Męczenników, którzy cierpieli równocześnie z św. Julianem, Eunusem i Machariuszem za panowania cesarza Decjusza.
W Cagliari na Sardynii uroczystość św. Saturnina, Męczennika, ściętego podczas prześladowania diokiecjańskiego.
W Apamei we Frygii pamiątka św. Maksyma, Męczennika z czasów cesarza Dioklecjana.
W Leonie w Hiszpanii męczeństwo św. Klaudiusza, Luperkusa i Wiktoriusza, synów św. Marcela, oficera, których ścięto za panowania Dioklecjana i Maksymiana.
W Paryżu pamiątka św. Lukanusa, Męczennika.
W Aleksandrii pamiątka św. Eutropii, która wspierała Męczenników i oddała ducha po okrutnych mękach, jakie z nimi przecierpiała.
W Antiochii uroczystość św. Serapiona, biskupa, wielce poważanego dla swej uczoności.
W Capui uroczystość św. Germana, męża wielkiej świątobliwości. Gdy zmarł, św. Benedykt widział jak aniołowie unosili jego duszę do Nieba.
W Potenza w Kalabrii pamiątka św. Gerarda, biskupa.
