91:2 Dobrze jest wysławiać Pana * i śpiewać imieniu Twemu, Najwyższy.
91:3 Aby było opowiadane rano miłosierdzie Twoje * i prawda Twoja przez noc.
91:4 Na instrumencie o dziesięciu strunach, na harfie, * ze śpiewaniem na cytrze.
91:5 Bo mię uweseliłeś, Panie, czynami Twoimi, * i będę się radował dziełami rąk Twoich.
91:6 O, jak wspaniałe są, Panie, dzieła Twoje. * O, nazbyt głębokie są myśli Twoje.
91:7 Mąż bezrozumny nie pozna, * a głupi nie zrozumie tego.
91:8 Gdy grzesznicy wyrosną jak trawa * i ukażą się wszyscy, którzy nieprawość czynią:
91:9 To aby zginęli na wieki wieków: * a Ty jesteś Najwyższy na wieki, Panie.
91:10 Bo oto nieprzyjaciele Twoi, Panie, bo oto nieprzyjaciele Twoi zginą, * i będą rozproszeni wszyscy, którzy czynią nieprawość.
91:11 A mój róg będzie wywyższony jak jednorożców * i starość moja obfitować będzie w miłosierdzie.
91:12 I wzgardziło oko moje nieprzyjaciółmi moimi, * a o powstających na mnie złych ludach słyszeć będzie ucho moje.
91:13 Sprawiedliwy jak palma rozkwitnie, * rozmnoży się jak cedr na Libanie.
91:14 Zasadzeni w domu Pańskim, * zakwitną w dziedzińcach domu Boga naszego.
91:15 Rozmnożą się jeszcze w kwitnącej starości * i wytrzymali będą, by opowiadać:
91:16 Iż prawy Pan, Bóg nasz, * a nieprawości w Nim nie masz.
