[Rank]
S. Henrici Imperatoris Confessoris;;Semiduplex;;2.2;;vide C5

[Rule]
vide C5;mtv
9 lectiones

[Oratio]
Deus, qui hodiérna die beátum Henrícum Confessórem tuum e terréni cúlmine impérii ad regnum ætérnum transtulísti: te súpplices exorámus; ut, sicut illum, grátiæ tuæ ubertáte prævéntum, illécebras sǽculi superáre fecísti, ita nos fácias, ejus imitatióne, mundi hujus blandiménta vitáre, et ad te puris méntibus perveníre.
$Per Dominum

[Lectio4]
Henricus, cognomento Pius, e duce Bavariæ rex Germaniæ ac postmodum Romanórum imperátor, témporalis regni non contentus angustiis, pro adipiscenda immortalitátis coróna sédulam ætérno Regi exhibuit servitutem. Adepto enim imperio, religióni amplificandæ studiose incumbens, ecclésias ab infidelibus destructas magnificentius reparávit, plurimisque largitiónibus et prædiis locupletávit. Monasteria áliaque loca pia vel ipse ædificávit, vel assignátis redítibus auxit. Episcopátum Bambergensem, hereditariis opibus fundátum, beato Petro Romanoque Pontifici vectigalem fecit. Benedíctum octavum, a quo imperii corónam acceperat, prófugum excepit, suæque Sedi restituit.

[Lectio5]
In Cassinénsi monasterio, gravi detentus infirmitáte, a sancto Benedicto, insígni miraculo, sanatus est. Romanam Ecclésiam amplíssimo diplómate múneratus, eidem tuendæ bellum advérsus Græcos suscépit, et Apuliam, diu ab illis possessam, recuperávit. Nihil sine precibus ággredi sólitus, Angelum Dómini sanctosque Mártyres tutelares pro se pugnántes ante aciem intérdum vidit. Divina autem protectus ope, bárbaras natiónes precibus magis quam armis expugnávit. Pannóniam adhuc infidélem, tradita Stephano regi sorore sua in uxórem, eoque baptizato, ad Christi fidem perdúxit. Virginitátem raro exemplo matrimonio junxit, sanctamque Cunegundam, conjugem suam, propinquis ejus, morti próximus, illibatam restituit.

[Lectio6]
Denique, rebus ómnibus, quæ ad imperii honórem et utilitátem pertinébant, summa prudéntia dispositis, et illustribus per Gálliam, Italiam et Germaniam religiosæ munificéntiæ vestigiis passim relictis; postquam heróicæ virtútis suavíssimum odórem longe lateque diffuderat, sanctitáte quam sceptro clarior, ad regni cæléstis præmia, consummátis vitæ labóribus, a Dómino vocátus est anno salútis millesimo vigesimo quarto. Cujus corpus in ecclésia beatórum Apostolórum Petri et Pauli Bambérgæ cónditum fuit; statimque ad ejus túmulum multa miracula, Deo ipsum glorificante, patráta sunt. Quibus póstea rite probátis, Eugenius tertius Sanctórum número illum adscripsit.

[Lectio94]
Henrícus, cognoménto Pius, e duce Baváriæ rex Germániæ ac póstmodum Romanórum imperátor, religióni amplificándæ studióse incúbuit. Episcopátum Bambergénsem, hereditáriis ópibus fundátum, beáto Petro Romanóque Pontífici vectigálem fecit; Benedíctum octávum prófugum excépit suǽque Sedi restítuit et, Ecclésiæ Románæ tuéndæ causa bello advérsus Græcos suscépto, Apúliam, diu ab illis posséssam, recuperávit. Divína autem protéctus ope, bárbaras natiónes précibus magis quam armis expugnávit. Pannóniam adhuc infidélem, trádita Stéphano regi soróre sua in uxórem, eóque baptizáto, ad fidem perdúxit. Virginitátem matrimónio junxit, sanctámque Cunegúndam cónjugem suam propínquis ejus, morti próximus, illibátam restítuit. Sanctitáte dénique quam sceptro clárior, ad regni cæléstis prǽmia vocátus est anno millésimo vigésimo quarto, et ab Eugénio tértio Sanctórum número adscríptus.
&teDeum
