[Rank]
S. Didaci Confessoris;;Semiduplex;;2.2;;vide C5

[Rule]
vide C5;mtv
9 lectiones

[Oratio]
Omnípotens sempitérne Deus, qui dispositióne mirábili infírma mundi éligis, ut fórtia quæque confúndas: concéde propítius humilitáti nostræ; ut, piis beáti Dídaci Confessóris tui précibus, ad perénnem in cælis glóriam sublimári mereámur.
$Per Dominum

[Lectio4]
Dídacus, Hispanus, ex oppido sancti Nicolai de Portu diœcesis Hispalénsis, ab ineunte ætate, pii sub sacerdotis disciplína, sanctioris vitæ, solitaria in ecclésia, tirocinium exercuit. Deínde, ut firmius Deo se conjungeret, in convéntu de Arizzáfa fratrum Minórum (quos Observántes vocant) sancti Francisci regulam in statu laicali proféssus est. Magna ibi alacritate húmilis obediéntiæ et regularis observantiæ jugum subiens, contemplatióni in primis déditus, mira Dei luce perfundebátur, adeo ut de rebus cæléstibus, litterárum expers, mirándum in modum et plane divinitus loquerétur.

[Lectio5]
Canariis in insulis, ubi frátribus sui ordinis præfuit, multa perpéssus, martyrii æstuans desidério, plures infidéles verbo et exemplo ad Christi fidem convértit. Romam veniens anno jubilæi, Nicolao quinto Pontifice, ægrotórum curæ in convéntu Aræ cæli destinátus, eo caritátis afféctu munus hoc exercuit, ut, Urbe annonæ inópia laborante, ægrotis tamen, quorum aliquándo úlcera étiam lambéndo abstergebat, nihil pénitus necessarii defécerit. Eximia quoque fides et grátia curatiónum in eo eluxit, cum lámpadis, quæ collucebat ante imáginem beatíssimæ Dei Genitrícis, quam summa devotióne colebat, oleo ægros inungens, signo crucis impresso, multórum morbos mirabíliter sanaverit.

[Lectio6]
Demum, Complúti finem sibi vitæ adesse intélligens, lácera et obsoleta indútus túnica, conjectis in crucem óculis, singulari devotióne illis verbis ex sacro hymno pronuntiátis: Dulce lignum, dulces clavos, dulcia ferens póndera, quæ fuísti digna portare Regem cælórum et Dóminum, ánimam Deo réddidit pridie Idus Novembris, anno Dóminis supra millesimum quadringentésimo sexagesimo tertio. Ejus corpus, cum menses non paucos (ut pio confluéntium desidério fieret satis) insepúltum mansísset, quasi jam incorruptiónem indúerit, odórem suavíssimum efflávit. Illum, multis et illustribus miraculis clarum, Xystus quintus, Pontifex maximus, Sanctórum número adscripsit.

[Lectio94]
Dídacus, Hispánus, ex óppido sancti Nicolái de Portu diœcésis Hispalénsis, ab ineúnte ætáte, pii sub sacerdótis disciplína, sanctióris vitæ tirocínium exércuit. Deínde, ut fírmius Deo se conjúngeret, in convéntu de Arizzáfa sancti Francísci Assisiénsis régulam in statu laicáli proféssus est. Magna ibi alacritáte húmilis obediéntiæ et reguláris observántiæ jugo se subíciens, contemplatióni in primis déditus, mira Dei luce perfundebátur, ádeo ut de rebus cæléstibus, litterárum expers, mirándum in modum et plane divínitus loquerétur. Canáriis in ínsulis multa perpéssus, martýrii ǽstuans desidério, plures infidéles verbo et exémplo ad Christi fidem convértit. Romæ in convéntu Aræ cæli ægrotórum curæ destinátus, miro caritátis afféctu hoc munus exércuit. Grátia ínsuper curatiónum in eo elúxit. Demum Complúti piíssime ex hac vita migrávit, anno Dómini millésimo quadringentésimo sexagésimo tértio. Illum, multis miráculis clarum, Xystus quintus Sanctórum número adscrípsit.
&teDeum

[Lectio7]
@Commune/C5:Lectio7 in 2 loco

[Lectio8]
@Commune/C5:Lectio8 in 2 loco

[Lectio9]
@Commune/C5:Lectio9 in 2 loco
