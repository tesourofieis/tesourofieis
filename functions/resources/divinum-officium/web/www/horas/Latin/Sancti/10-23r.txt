[Rank]
S. Antonii Mariæ Claret Episcopi et Confessoris;;Duplex;;3;;vide C4

[Rule]
vide C4;
9 lectiones

[Oratio]
Deus, qui beátum Antónium Maríam Confessórem tuum atque Pontíficem, apostólicis~
virtútibus sublimásti, et per eum novas in Ecclésia clericórum ac vírginum~
famílias collegísti: concéde, quǽsumus; ut, ejus dirigéntibus mónitis ac~
suffragántibus méritis, animárum salútem quǽrere iúgiter studeámus.
$Per Dominum

[Lectio94]
Antónius María Claret, Salléntii in Hispánia, piis honestísque paréntibus natus,~
adoléscens textóriam artem exércuit, sed dein, sacerdótio auctus, primum~
parœciále ministérium excóluit, póstea vero Romam venit ut a Propagándæ Fídei~
Congregatióne ad éxteras missiónes mitterétur. Sed, Deo disponénte, Hispániam~
revérsus, missionárius apostólicus Cataláuniam, et Fortunátas Insulas~
peragrávit. Bonórum librórum scriptor fecúndus, Congregatiónem quoque Filiórum~
Immaculáti Cordis Maríæ fundávit. Archiepiscopáli sedi Sancti Jacóbi in Cuba~
præféctus, zelántis Pastóris virtútibus mire effúlsit; seminárium restítuit,~
doctrínam et disciplínam clericórum promóvit, ópera sociália cóndidit, pro~
christiána filiárum institutióne Soróres Docéntes a María Immaculáta instítuit.~
Matríti demum accersítus, ut Hispaniárum Regínæ a confessiónibus et in~
gravíssimis ecclesiásticis negótiis a consíliis esset, austeritátis omniúmque~
virtútum exímium prǽbuit exémplar. In Vaticáno Concílio Románi Pontíficis~
infallibilitátem strénue deféndit. Devotiónem erga Sanctíssimum Sacraméntum et~
Cor Maríæ Immaculátum ejúsque Rosárium mirífice propagávit. Tandem, apud Fontem~
Frígidum, in Gállia, exsul móritur, anno millésimo octingentésimo septuagésimo.~
Quem, miráculis clarum, Pius Papa undécimus Beatórum, Pius vero duodécimus~
Sanctórum fastis adscrípsit.
&teDeum
