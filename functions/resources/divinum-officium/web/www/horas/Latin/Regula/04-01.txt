04-01# Ex Régula Sancti Patri Nostri Benedícti. Caput 50: De frátribus qui longe ab oratório labórant aut in via sunt 
_
Fratres qui omníno longe sunt in labóre et non possunt occúrrere hora conpeténti ad oratórium - et abbas hoc perpéndet quia ita est - agant ibídem opus Dei, ubi operántur, cum tremóre divíno flecténtes génua. Simíliter qui in itínere dirécti sunt, non eos prætéreant Horæ constitútæ, sed, ut possunt, agant sibi et servitútis pensum non néglegant réddere. 
