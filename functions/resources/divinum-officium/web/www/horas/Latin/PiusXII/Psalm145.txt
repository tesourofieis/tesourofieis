145:1 Lauda, ánima mea, Dóminum; laudábo Dóminum in vita mea; * psallam Deo meo quámdiu ero.
145:2 Nolíte confídere in princípibus, * in hómine, per quem non est salus.
145:3 Cum exíerit spíritus ejus, revertétur in terram suam; * tunc períbunt ómnia consília ejus.
145:4 Beátus, cujus adjútor est Deus Jacob, cujus spes in Dómino, Deo suo. * Qui fecit cælum et terram, mare, et ómnia quæ in eis sunt,
145:5 Qui servat fidem in ætérnum, reddit jus oppréssis, * panem dat esuriéntibus.
145:6 Dóminus solvit captívos, * Dóminus áperit óculos cæcórum.
145:7 Dóminus érigit curvátos, * Dóminus díligit justos.
145:8 Dóminus custódit peregrínos, pupíllum et víduam susténtat, * viam autem peccatórum pertúrbat.
145:9 Regnábit Dóminus in ætérnum, * Deus tuus, Sion, in generatiónem et generatiónem.
