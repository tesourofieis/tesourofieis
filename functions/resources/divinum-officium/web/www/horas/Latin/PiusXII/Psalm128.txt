128:1 Multum oppugnavérunt me a juventúte mea, * dicat nunc Israël:
128:2 Multum oppugnavérunt me a juventúte mea, * sed non devicérunt me.
128:3 Supra dorsum meum aravérunt aratóres, * longos duxérunt sulcos suos.
128:4 Dóminus autem justus concídit funes impiórum. * Confundántur et cedant retro omnes qui odérunt Sion.
128:5 Símiles fiant grámini tectórum, * quod, prius quam evellátur, aréscit;
128:6 Quo non implet manum suam, qui metit, * nec sinum suum, qui manípulos cólligit.
128:7 Nec dicunt qui prætéreunt: Benedíctio Dómini super vos! * Benedícimus vobis in nómine Dómini.
