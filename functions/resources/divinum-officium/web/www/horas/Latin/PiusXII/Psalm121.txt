121:1 Lætátus sum, quia dixérunt mihi: * in domum Dómini íbimus.
121:2 Jam consístunt pedes nostri * in portis tuis, Jerúsalem,
121:3 Jerúsalem quæ ædificáta est ut cívitas, * in se compácta tota.
121:4 Illuc ascéndunt tribus, tribus Dómini, * secúndum legem Israël, ad celebrándum nomen Dómini.
121:5 Illic pósitæ sunt sedes judícii, * sedes domus David.
121:6 Rogáte quæ ad pacem sunt Jerúsalem! * Secúri sint qui díligunt te!
121:7 Sit pax in mœ́nibus tuis, * secúritas in palátiis tuis!
121:8 Propter fratres meos et sodáles meos * loquar: Pax in te!
121:9 Propter domum Dómini, Dei nostri, * precábor bona tibi.
