114:1 Díligo Dóminum: quia audívit * vocem obsecratiónis meæ,
114:2 Quia inclinávit aurem suam mihi, * quo die invocávi eum.
114:3 Circumdedérunt me funes mortis, et láquei inferórum supervenérunt mihi, * in angórem et ærúmnas íncidi.
114:4 Et nomen Dómini invocávi: * « O Dómine, salva vitam meam! »
114:5 Benígnus est Dóminus et justus, * et Deus noster miséricors.
114:6 Custódit símplices Dóminus: * miser fui et salvávit me.
114:7 Redi, ánima mea, ad tranquillitátem tuam, * quia Dóminus bene fecit tibi.
114:8 Etenim erípuit ánimam meam a morte, * óculos meos a lácrimis, pedes meos a lapsu.
114:9 Ambulábo coram Dómino * in regióne vivéntium.
