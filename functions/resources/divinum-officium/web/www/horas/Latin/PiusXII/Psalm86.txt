86:1 Fundatiónem suam in móntibus sanctis díligit Dóminus: * portas Sion magis quam ómnia tabernácula Jacob.
86:2 Gloriósa prædicántur de te, * cívitas Dei!
86:3 Accensébo Rahab et Babel * coléntibus me:
86:4 Ecce, Philistǽa et Tyrus populúsque Æthíopum: * hi nati sunt illic.
86:5 Et de Sion dicétur: Virítim omnes sunt nati in ea, * et ipse firmávit eam Excélsus.
86:6 Dóminus scribet in libro populórum: * hi nati sunt illic.
86:7 Et cantábunt, dum chorum ducent: * omnes fontes mei sunt in te.
