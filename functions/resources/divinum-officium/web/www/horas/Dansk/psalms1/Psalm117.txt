117:1 Tak Herren, for han er god, * hans trofasthed varer til evig tid.
117:2 Israel skal sige: Han er god, * hans trofasthed varer til evig tid.
117:3 Arons hus skal sige: * Hans trofasthed varer til evig tid.
117:4 De, der frygter Herren, skal sige: * Hans trofasthed varer til evig tid.
117:5 I min trængsel råbte jeg til Herren, * han svarede og førte mig ud i det åbne land.
117:6 Herren er hos mig, * jeg frygter ikke, hvad kan mennesker gøre mig?
117:7 Herren er min hjælper, * jeg får mine modstanderes nederlag at se.
117:8 Det er bedre at søge tilflugt hos Herren * end at stole på mennesker.
117:9 Det er bedre at søge tilflugt hos Herren * end at stole på stormænd.
117:10 Om så alle folk omringer mig, i Herrens navn slår jeg dem tilbage.
117:11 Om de omringer mig på alle sider, * i Herrens navn slår jeg dem tilbage.
117:12 Om de sværmer om mig som bier, de brænder ned som ild i tjørnekrat, * i Herrens navn slår jeg dem tilbage.
117:13 Jeg blev stødt ned og var ved at falde, * men Herren kom mig til hjælp.
117:14 Herren er min styrke og lovsang, * han blev min frelse.
117:15 Der lyder jubel og sejrsråb * i de retfærdiges telte:
117:16 Herrens højre hånd bringer sejr, Herrens højre hånd er løftet, * Herrens højre hånd bringer sejr!
117:17 Jeg skal ikke dø, men leve * og fortælle om Herrens gerninger.
117:18 Herren tugtede mig hårdt, * men han overgav mig ikke til døden.
117:19 Luk retfærdighedens porte op, jeg vil gå ind og takke Herren! * Her er Herrens port, her går de retfærdige ind!
117:21 Jeg takker dig, for du svarede mig * og blev min frelse.
117:22 Den sten, bygmestrene vragede, * er blevet hovedhjørnesten.
117:23 Det er Herrens eget værk, * det er underfuldt for vore øjne.
117:24 Denne dag har Herren skabt, * lad os juble og glæde os på den.
117:25 Herre, frels dog! Herre, lad det lykkes! * Velsignet være han, som kommer, i Herrens navn!
117:26 Vi velsigner jer fra Herrens tempel. * Herren er Gud, han skal give os lys.
117:27 Lad festprocessionen danne kæde * helt op til alterets horn!
117:28 Du er min Gud, jeg takker dig, * min Gud, jeg priser dig.
117:28 Jeg takker dig, for du svarede mig * og blev min frelse.
117:29 Du er min Gud, jeg takker dig, min Gud, jeg priser dig.
