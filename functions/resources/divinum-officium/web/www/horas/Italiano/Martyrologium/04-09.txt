9 Aprile
_
Nella Giudèa santa Maria di Clèofa, che il beato Giovànni Evangelista chiama sorella della santissima Madre di Dio Maria, e dice che sia stata con Lei presso la croce di Gesù.
Ad Antiochia san Prócoro, che fu uno dei primi sette Diaconi, e, illustre per fede e per miracoli, fu coronato col martirio.
A Roma il natale dei santi Martiri Demètrio, Concèsso, Ilario e Compagni.
A Cesarèa, nella Cappadócia, sant'Eupsichio Martire, che per aver atterrato il tempio della Fortuna, sotto Giuliano l'Apòstata, compì il martirio.
In Africa i santi Martiri Massilitàni, nel cui giorno natalizio sant'Agostino tenne un discorso.
A Sirmio la passione di sette sante Vergini e Martiri, che comprarono la vita eterna versando insieme il prezzo del proprio sangue.
A Diarbekir, nella Mesopotàmia, sant'Acàzio Vescovo, il quale per redimere gli schiavi fuse e vendette anche i vasi della chiesa.
A Rouen sant'Ugo, Vescovo e Confessore.
Nella città di Die, in Frància, san Marcèllo Vescovo, illustre per miracoli.
A Mons, nell'Hainaut, la beata Valdetrùde, illustre per santità di vita e per miracoli.
A Roma la Traslazione del corpo di santa Mònica, madre del beato Agostino Vescovo, che da Ostia portato a Roma, sotto il Papa Martino quinto, fu onorevolmente riposto nella chiesa dello stesso beato Agostino.