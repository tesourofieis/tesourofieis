14 Giugno
_
San Basilio, detto Magno, Confessore e Dottore della Chiesa, che si riposò nel Signore il primo Gennaio, ma si festeggia specialmente in questo giorno, in cui fu ordinato Vescovo di Cesarèa nella Cappadócia.
A Samaria, nella Palestina, sant'Eliséo Profeta, del cui sepolcro, dove riposa anche il Profeta Abdia, hanno orrore i demoni, come scrive san Girolamo.
A Siracusa, in Sicilia, san Marciano Vescovo, il quale, ordinato Vescovo dal beato Piétro Apostolo, ivi, dopo la predicazione del Vangelo, fu ucciso dai Giudèi.
A Cordova, nella Spagna, i santi Martiri Anastasio Prete, Felice Monaco e Degna Vergine.
Presso Soissons, in Frància, i santi Martiri Valério e Rufino, i quali, dopo molti tormenti, furono fatti decapitare, nella persecuzione di Diocleziàno, dal Preside Riziovàro.
A Costantinopoli san Metódio Vescovo.
A Vienne, in Frància, sant'Etério Vescovo.
Presso Rodez, in Frància, san Quinziàno Vescovo.