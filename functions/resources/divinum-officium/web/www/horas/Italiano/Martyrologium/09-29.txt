29 Settembre
_
Sul monte Gargano la venerabile memoria del beato Michèle Arcangelo, quando al suo nome fu ivi consacrata una chiesa, misera veramente per la struttura, ma adorna di celeste virtù.
Ad Auxerre san Fratèrno, Vescovo e Martire.
In Tràcia il natale dei santi Martiri Eutichio, Plauto ed Eracléa.
In Pèrsia i santi Martiri Dada, congiunto del Re Sàpore, Càsdoa sua moglie, e Gabdèla loro figlio, i quali, privati degli onori e straziati con vari tormenti, finalmente, dopo lunga prigionia, furono uccisi colla spada.
In Armènia le sante Vergini Ripsima e Compagne Martiri, sotto il Re Tiridàte.
In Pèrsia santa Gudèlia Martire, la quale, avendo convertito moltissimi a Cristo, e non volendo adorare il sole ed il fuoco, perciò, sotto il Re Sàpore, dopo molti tormenti e dopo esserle stato scorticato il capo, inchiodata ad un legno, meritò di ottenere il trionfo.
A Pontecórvo, presso Aquino, san Grimoàldo, Prete e Confessore.
In Palestina san Quiriaco Anacoreta.