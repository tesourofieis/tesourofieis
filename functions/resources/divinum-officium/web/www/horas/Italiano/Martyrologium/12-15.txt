15 Dicembre
_
Ottava dell'Immacolata Concezione della beata Vergine Maria.
A Roma i santi Martiri Irenéo, Antonio, Teodoro, Saturnino, Vittóre ed altri diciassette, i quali, nella persecuzione di Valeriano, patirono per Cristo.
In Africa la passione dei santi Faustino, Lucio, Càndido, Celiano, Marco, Gennàro e Fortunàto.
Nello stesso luogo san Valeriàno Vescovo, il quale, avendo più di ottant'anni, nella persecuzione dei Vandali, sotto l'Ariano Re Genserico, fu richiesto da lui che gli consegnasse gli oggetti sacri della Chiesa, ma si rifiutò costantemente. Allora fu fatto scacciare solo fuori dalla città, ed essendo stato ordinato che nessuno lo ricevesse nè in casa nè in campagna, se ne stette lungo tempo nella strada pubblica a cielo scoperto, e, nella confessione e difesa della verità cattolica, compì il corso della sua santa vita.
Nel territorio di Orléans, san Massimino Confessore.
Presso gli Ibéri, al di là del Ponto Eusino, santa Cristiàna serva, la quale col dono dei miracoli, al tempo di Costantino, convertì quella gente alla fede di Cristo.
A Vercélli l'Ordinazione di sant'Eusebio, Vescovo e Martire.