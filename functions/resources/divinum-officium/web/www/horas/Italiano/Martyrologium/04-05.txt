5 Aprile
_
A Vannes, nella Bretagna minore, san Vincénzo Ferréri, dell'Ordine dei Predicatori, Confessore, il quale, potente per le opere e per la predicazione, convertì a Cristo molte migliaia di infedeli.
In Africa la passione dei santi Martiri, i quali, nella persecuzione del Re Ariano Genserico, furono uccisi in chiesa il giorno di Pasqua. Tra essi un Lettore, mentre sul pulpito cantava « Allelùia », fu trafitto con una freccia alla gola.
Nello stesso giorno san Zenone Martire, il quale, intriso di pece e gettato nel fuoco, e ferito con una lancia in mezzo al rogo, fu coronato col martirio.
Nell'isola di Lesbo la passione di cinque sante Vergini, che compirono il martirio con la spada.
A Salonicco sant'Iréne Vergine, la quale, avendo nascosto i sacri Libri contro l'editto di Diocleziano, per questo, dopo aver sopportato il carcere, fu trafitta da una freccia ed arsa nel fuoco, per ordine del Preside Dulcézio; sotto il quale avevano prima sofferto insieme il martirio anche le sue sorelle Agape e Chiónia.
A Palma, nell'isola di Maiorca, santa Caterina Thomas, Vergine, Canonichessa regolare dell'Ordine di sant'Agostino, da Papa Pio undecimo ascritta nel numero delle sante Vergini.