4 Luglio
_
Ad Estremoz, in Portogàllo, il natale di santa Elisabètta Vedova, Regina dei Portoghesi, la quale, illustre per virtù e per miracoli, dal Sommo Pontefice Urbàno ottavo fu annoverata nel numero dei Santi. La sua festa, per disposizione del Papa Innocènzo duodecimo, si celebra l'otto di questo mese.
I santi Profeti Oséa ed Aggèo.
Nel territorio di Bourges san Lauriàno, Vescovo di Siviglia e Martire, il cui capo fu portato a Siviglia, in Spagna.
In Africa il natale di san Giocondiàno Martire, sommerso in mare per Cristo.
A Sirmio i santi Martiri Innocènzo e Sebàstia, con altri trenta.
A Madàuro, in Africa, san Nanfanióne Martire e Compagni, che egli rese forti alla battaglia, e condusse alla corona.
A Cirène, nella Libia, san Teodoro Vescovo, il quale, nella persecuzione di Diocleziàno, sotto il Preside Digniàno, fu percosso con flagelli piombati e gli fu tagliata la lingua, e finalmente Confessore si riposò in pace.
Ad Augsburg, in Rèzia, sant'Uldarico Vescovo, illustre per la virtù di mirabile astinenza, liberalità e vigilanza, e pel dono dei miracoli.
A Tours, in Frància, la Traslazione di san Martino, Vescovo e Confessore, e la Dedicazione della sua Basilica in questo stesso giorno, nel quale altresì, alcuni anni prima, egli era stato ordinato Vescovo.