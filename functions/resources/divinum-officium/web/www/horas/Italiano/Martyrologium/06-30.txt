30 Giugno
_
Commemorazione di san Pàolo Apostolo.
A Roma santa Lucina, discepola degli Apostoli, la quale, provvedendo colle sue sostanze alle necessità dei Santi, visitava i Cristiani chiusi in carcere, e attendeva a seppellire i Martiri, presso i quali anch'essa, in una cripta da lei fabbricata, fu sepolta.
Così pure a Roma santa Emiliana Martire.
Nello stesso giorno i santi Martiri Càio Prete e Leone Suddiacono.
Ad Alessàndria la passione di san Basilide, il quale, sotto l'Imperatore Sevèro, avendo difeso dall'insolenza di uomini disonesti santa Potamièna Vergine, che conduceva al supplizio, da lei ricevette la mercede del religioso ufficio, poiché essa, dopo tre giorni apparendogli e posando una corona sul suo capo, non solamente lo convertì a Cristo, ma ancora, dopo breve combattimento, colle sue preghiere, lo rese Martire glorioso.
A Limoges in Aquitània, san Marziàle Vescovo coi due Preti Alpiniàno ed Austricliniàno, la cui vita assai rifulse per gloriosi miracoli.
Nel territorio di Viviers, in Frància, sant'Ostiàno, Prete e Confessore.
A Salànigo, nel territorio di Vicénza, san Teobàldo, Prete ed Eremita, dei Conti di Sciampàgna, il quale, per la fama della santità e dei miracoli, dal Papa Alessandro terzo fu inserito nel catalogo dei Santi.