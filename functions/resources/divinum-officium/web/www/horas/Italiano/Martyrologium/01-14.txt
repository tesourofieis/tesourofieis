14 Gennaio
_
Sant'Ilàrio, Vescovo di Poitiers, Confessore e Dottore della Chiesa, che se ne volò al cielo il giorno precedente.
A Nola, in Campania, il natale di san Felice Prete, il quale (come scrive san Paolino Vescovo), dopo i tormenti, essendo stato posto dai persecutori in prigione, e giacendo legato sopra conchiglie e cocci, di notte fu disciolto da un Angelo e posto in libertà; poi, cessata la persecuzione, ivi, dopo aver convertito molti alla fede di Cristo, con l'esempio della vita e con la dottrina, illustre per miracoli si riposò in pace.
In Giudèa san Malachia Profeta.
Sul monte Sinai trentotto santi Monaci, uccisi dai Saracèni per la fede di Cristo.
Nella regione di Raiti, nell'Egitto, quarantatre santi Monaci, che per la religione cristiana furono uccisi dai Blemmi.
A Milano san Dàzio, Vescovo e Confessore, ricordato dal beato Gregorio Papa.
In Africa sant'Eufràsio Vescovo.
A Neocesarèa, nel Ponto, santa Macrina, discepola del beato Gregorio Taumaturgo, e nonna di san Basilio, dalla quale lo stesso Basilio fu educato nella fede.