27 Gennaio
_
San Giovànni Crisòstomo, Vescovo di Costantinopoli, Confessore e Dottore della Chiesa, celeste patrono dei sacri Oratori, il quale si addormentò nel Signore il quattordici Settembre. Il suo sacro corpo, trasferito in questo giorno a Costantinopoli sotto Teodosio il Giovane, e di là poi a Roma, fu deposto nella Basilica del Principe degli Apostoli.
A Bréscia il natale di sant'Angela Merici Vergine, del terz'Ordine di san Francésco, la quale istituì la Società delle Vergini di sant'Orsola, il cui ufficio principale è di dirigere le giovanette nelle vie del Signore. La sua festa tuttavia, per decreto del Papa Pio nono, si celebra il trentuno Maggio.
Presso Mans, in Frància, la deposizione di san Giuliano, primo Vescovo della medesima città, ivi mandato da san Piétro a predicare il Vangelo.
A Sora san Giuliano Martire, il quale fu catturato sotto il Preside Flaviàno, nella persecuzione di Antonino, ed essendo crollato un tempio degli idoli mentre egli veniva tormentato, ricevette la corona del martirio con la decapitazione.
Nell'Africa sant'Avito Martire.
Nello stesso luogo i santi Martiri Dàzio, Reàtro e Compagni, che subirono il martirio nella persecuzione dei Vàndali.
Così pure i santi Dativo, Giuliano, Vincénzo ed altri ventisette Martiri.
A Roma san Vitaliano Papa.
Nel monastero di Bodon, in Frància, san Màuro Abate.