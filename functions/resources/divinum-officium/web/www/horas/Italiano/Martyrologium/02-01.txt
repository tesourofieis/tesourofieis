1 Febbraio
_
Sant'Ignazio, Vescovo di Antiochia e Martire, il quale subì gloriosamente il martirio il venti Dicembre.
A Smirne san Fiòrdo, Prete e Martire, il quale, dopo aver scritto apologie in difesa della fede cristiana, dopo lo squallore del carcere, dove colle sue esortazioni fortificò molti fratelli a sostenere il martirio, finalmente, straziato con vari tormenti, confitto con chiodi e posto sopra un rogo ardente, conseguì una beata fine per Cristo. Con lui patirono il martirio anche altre quindici persone.
A Ravénna san Sevèro Vescovo, che per i suoi eccellenti meriti fu eletto al segno di una colomba.
Nella città di Trois-Chàteaux, in Frància, san Pàolo Vescovo, la cui vita fu celebre per le virtù, e la preziosa morte fu resa illustre da miracoli.
Presso Kildare, in Irlanda, santa Brigida Vergine, che in prova della sua verginità, avendo toccato il legno dell'altare, lo fece diventare subito verde.
Presso Castel Fiorentino, in Toscàna, la beata Verdiana, Vergine reclusa, dell'Ordine di Vallombròsa.