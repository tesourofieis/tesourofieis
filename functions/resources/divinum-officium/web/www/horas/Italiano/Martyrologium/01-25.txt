25 Gennaio
_
Conversione di san Pàolo Apostolo, avvenuta nel secondo anno dòpo l'Ascensione del Signore.
Presso Damasco il natale di sant'Anania, che fu discepolo del Signore e battezzò lo stesso Apostolo Pàolo. Avendo predicato il Vangelo a Damasco, ad Eleuterópoli ed altrove, finalmente compì il martirio sotto il Giudice Licinio, dopo essere stato battuto e straziato con nervi ed infine lapidato.
Ad Auvergne, in Frància, i santi Preiètto Vescovo ed Amarino Abate di Cloroang, martirizzati dai capi di quella città.
Ad Antiochia i santi Martiri Gioventino e Màssimo, i quali,sotto Giuliano l'Apòstata, furono coronati col martirio. Nel loro giorno natalizio, san Giovanni Crisòstomo tenne un discorso al popolo.
Così pure i santi Martiri Donato, Sabino ed Agape.
A Tomi, nella Scizia, san Bretannióne Vescovo, il quale fiorì nella Chiesa per mirabile santità e zelo della fede cattolica sotto l'Imperatore Ariano Valènte, al quale fortemente resistette.
A Marchiennes, in Frància, san Poppóne, Prete ed Abate, celebre per miracoli.