10 Agosto
_
A Roma, sulla via Tiburtina, il natale del beato Lorénzo Arcidiacono, il quale, nella persecuzione di Valeriàno, dopo moltissimi tormenti di prigionia, diverse verghe, bastoni, flagelli piombati e lastre infuocate, alla fine, arrostito su una graticola di ferro, compì il martirio; il suo corpo dal beato Ippólito e dal Prete Giustino fu sepolto nel cimitero di Ciriaca, al campo Veràno.
In Spagna l'Apparizione della beata Vergine Maria detta della Mercede, Fondatrice sotto tale nome dell'Ordine per la redenzione degli schiavi. La sua festa si celebra il ventiquattro Settembre.
A Roma la passione di centosessantacinque santi soldati Martiri, sotto l'Imperatore Aureliàno.
Ad Alessandria la commemorazione dei santi Martiri, i quali, nella persecuzione di Valeriàno, sotto il Preside Emiliàno, molto lungamente straziati con diversi e atroci tormenti, con vario genere di morte conseguirono la corona del martirio. 
A Bérgamo santa Astèria, Vergine e Martire, nella persecuzione degli Imperatori Diocleziàno e Massimiàno.
A Cartàgine le sante Vergini e Martiri Bassa, Paola ed Agatónica.
A Roma sant'Adeodàto Confessore, il quale, nel giorno di sabato, dispensava ai poveri ciò che durante la settimana guadagnava col lavoro delle proprie mani.