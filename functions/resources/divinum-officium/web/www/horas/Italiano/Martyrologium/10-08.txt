8 Ottobre
_
Santa Brigida Vedova, il cui giorno natalizio si commemora il ventitre Luglio, e la sua Traslazione il sette di questo mese.
Nello stesso giorno il natale del beato vecchio Simeone, il quale, come si legge nel Vangelo, ricevette nelle sue braccia il Signore Gesù, presentato nel tempio, e di lui profetizzò.
A Laodicéa, in Fir gia, sant'Artemóne Prete, il quale, sotto Diocleziàno, per mezzo del fuoco ricevette la corona del martirio.
A Salonicco san Demétrio Proconsole, il quale, convertendo moltissimi alla fede di Cristo, per ordine dell'Imperatore Massimiano fu trafitto con lance, e in tal modo compì il martirio.
Nello stesso luogo san Nèstore Martire.
A Siviglia, in Spagna, san Piétro Martire.
A Cesarèa, in Palestina, la passione di santa Reparàta, Vergine e Martire, la quale, non volendo sacrificare agli idoli, sotto l'Imperatore Dècio, venne con varie specie di tormenti straziata, e all'ultimo percossa colla spada. La sua anima fu vista uscire dal corpo e salire al cielo in forma di colomba.
Nel territorio di Laon il natale di santa Benedétta, Vergine e Martire.
Ad Ancóna le sante Palàzia e Lorénza, le quali, nella persecuzione di Diocleziàno, sotto il Preside Dione, mandate in esilio, furono consunte dalle fatiche e dai disagi.
A Rouen sant'Evódio, Vescovo e Confessore.
A Gerusalémme santa Pelàgia, detta la Penitente.