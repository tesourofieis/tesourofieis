5 Novembre
_
San Zaccaria, Sacerdote e Profeta, padre di san Giovanni Battista, Precursore del Signore.
Così pure santa Elisabétta, madre dello stesso santissimo Precursore.
A Terracina, in Campània, il natale dei santi Martiri Felice Prete ed Eusébio Monaco. Di questi Eusébio, avendo seppellito i santi Martiri Giuliano e Cesario, e convertendo alla fede di Cristo molti, che san Felice Prete battezzava, insieme con lo stesso Felice fu preso, e, condotti al tribunale del Giudice ma non vinti, di là tradotti in carcere, ambedue nella stessa notte, non avendo voluto sacrificare agli idoli, furono decapitati.
Ad Emésa, nella Fenicia, i santi Martiri Galazióne ed Epistéme sua moglie, i quali, nella persecuzione di Décio, percossi con flagelli, e tagliate loro le mani, i piedi e la lingua, finalmente compirono il martirio con la decapitazione.
Così pure i santi Martiri Donnino, Teótimo, Filotéo, Silvàno e Compagni, sotto l'Imperatore Massimino.
A Milano san Magno, Vescovo e Confessore.
A Bréscia san Dominatóre Vescovo.
A Tréviri san Fibizio, che da Abate fu fatto Vescovo di quella città.
Ad Orléans, in Frància, san Leto, Prete e Confessore.