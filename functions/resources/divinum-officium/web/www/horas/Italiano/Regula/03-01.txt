03-01# Regola di S. Benedetto. Capitolo 24: La misura della scomunica
_
La scomunica e, in genere, la punizione disciplinare dev'essere proporzionata alla gravità della colpa e ciò è di competenza dell'abate.  Però il monaco che avrà commesso mancanze meno gravi sia escluso dalla mensa comune.  Il trattamento inflitto a chi viene escluso dalla mensa è il seguente: in coro non intoni salmo, né antifona, né reciti lezioni fino a quando non avrà riparato alle sue mancanze; mangi da solo dopo la comunità, sicché se, per esempio, i monaci pranzano all'ora di Sesta, egli mangi a Nona; se pranzano a Nona, egli a Vespro,
fino a quando avrà ottenuto il perdono con una conveniente riparazione.
