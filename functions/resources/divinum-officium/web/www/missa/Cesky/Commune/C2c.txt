[Name]
Commune Unius Martyris Pontificis, Statuit

[Rule]

[Comment]
# V den mučedníka, biskupa
Pán volí si za své zástupce, koho chce; na toho pak přenáší část svého lesku. Není větší důstojnosti nad kněžskou! Není důležitějšího úkolu nad pastýřství duší! Kéž by všichni kněží zachovali svou důstojnost na věky! Povinností věřících jest modliti se za jejich vytrvalost, neboť člověk s tíhou nese břímě své slabé a vratké přirozenosti. Nejen kněžstvo, ale i věřící laikové musejí zachovati důstojnost svého kněžství, vždyť všichni jsou „královským kněžstvem“, jež obětuje Otci v modlitbách Syna za svou spásu.

[Introitus]
@Commune/C4:Introitus

[Oratio]
Na slabost naši shlédni, všemohoucí Bože, a ježto břímě našich skutků tíží, nechť svatého N., mučedníka tvého a biskupa, přímluva slavná nás chrání.
$Per Dominum

[Lectio]
Čtení z listu sv. Jakuba Apoštola
!Jk 1,12-18
!Každé důstojenství přináší člověku zde na zemi kromě lesku i břímě. Křtem svatým stali jsme se dítkami Božími, jest nám však dosud přemáhati těžká pokušení: korunu života pak obdrží pouze ten, kdo ve všech zkouškách vytrvá. Dnešní světec nám ukazuje, že člověk musí předem přemoci svou vlastní žádostivost; není to snadná věc, ale láska k Bohu nás lehce přes všecky překážky přenese.
Nejmilejší, blahoslavený člověk, jenž vytrvá v pokušení, neboť když bude zkušen, obdrží korunu života, kterou Bůh zaslíbil těm, kteří ho miluji. Nikdo jsa pokoušen neříkej: „Od Boha jsem pokoušen,“ neboť Bůh nemůže býti pokoušen ke zlému, sám pak nepokouší nikoho. Ale každý bývá pokoušen jsa lákán a vnaděn od své vlastní žádosti; potom žádosti počavši, rodí hřích; hřích pak byv dokonán, plodí smrt. Nemylte se tedy, milovaní bratři moji; všecko dání dobré a každý dar dokonalý jest shůry, sestupuje od Otce světel, u něhož není proměny ani z obratu zastínění. Dobrovolně zajisté zplodil nás slovem pravdy, abychom byli jakousi prvotinou tvorstva jeho.

[Graduale]
!Ž 88,21-23
Vyvolil jsem Davida, služebníka svého; svatým olejem svým pomazal jsem jej. Proto ruka má mu bude pomáhati; rámě mé jej posílí.
V. Nic nepořídí nepřítel proti němu, syn nepravosti neuškodí jemu.
Aleluja, aleluja.
!Ž 109,4
V. Ty jsi knězem na věky, podle řádu Melchisedechova. Aleluja.

[Tractus]
!Ž 88,21-23
Vyvolil jsem Davida, služebníka svého; svatým olejem svým pomazal jsem jej. Proto ruka má mu bude pomáhati; rámě mé jej posílí.
V. Nic nepořídí nepřítel proti němu, syn nepravosti neuškodí jemu.
!Ž 20,3-4
Touhu duše jeho jsi vyplnil a přání rtů jeho jsi mu neodepřel.
V. Předešel jsi jej sladkým požehnáním.
V. Vstavil jsi na hlavu jeho korunu z drahého kamení.

[Evangelium]
Pokračování ++ sv. Evangelia podle Lukáše.
!Lk 14,26-33
!Chce-li se kdo státi učedníkem Kristovým, nesmí ničemu na světě dávati přednost před Ním. Ten nejužší krevní anebo i manželský svazek jest překážkou k cestě do Nebe, netrvá-li ve vztahu k Bohu. Kdo nepohrdne světem, t. j. vším, co není ve spojení s Bohem, ten není učedníkem Kristovým, a kdo nepohrdne vlastním životem, žádá-li ho Bůh na něm, ten není ve spojení se svým Mistrem. Každý z nás musi nésti svůj kříž, nezoufejme však a popatřme na život dnešního mučedníka, jak Pán nám pomáhá i v nejkrutějších mukách!
Za onoho času řekl Ježíš k zástupům: „jde-li kdo ke mně a nemá v nenávisti otce svého a matky své i manželky a dítek a bratrův i sester svých, ano i života svého, nemůže býti mým učedníkem. A kdo nenese kříže svého a nejde za mnou, nemůže býti mým učedníkem. Neboť kdo z vás chtěje vystavěti věž, nesedne dříve a nepočítá potřebného nákladu, má-li dosti, aby dostavěl, by snad, kdyby položil základ a nemohl dokončiti, všickni ti, kteří by to viděli, nepočali se mu posmívati řkouce: ,Tento člověk počal stavěti a nemohl dokončiti.‘ Aneb, který král chtěje počíti válku proti jinému králi, nesedne dříve a nepřemýšlí, je-li sto, aby s desíti tisíci utkal se s tim, jenž s dvaceti tisíci táhne na něho? Sic jinak, pokud tento ještě opodál jest, odešle poselství a žádá za jednání o mír. Tak tedy každý z vás, jenž neodříká se všeho co má, nemůže býti mým učedníkem.“

[Offertorium]
!Ž 88,25
Věrnost má a milosrdenství moje bude s ním a ve jménu mém zvelebí se moc jeho.

[Secreta]
Oběti tobě, Pane, posvěcené zásluhami svatého N., mučedníka tvého a biskupa, dobrotivě přijmi a dej, aby se nám ustavičnou staly pomocí.
$Per Dominum

[Communio]
!Ž 88,36; 88,37-38
Jednou přisáhl jsem ve Svatyni své: símě jeho zůstane na věky a trůn jeho jako slunce před tváří mou a jako úplněk na věky. A svědek toho na nebi jest věrný.

[Postcommunio]
Občerstvení jsouce účastenstvím na daru svatém, prosíme, Pane, Bože náš, abychom na přímluvu svatého N., mučedníka tvého a biskupa, pocítili účinek toho, co slavíme.
$Per Dominum
