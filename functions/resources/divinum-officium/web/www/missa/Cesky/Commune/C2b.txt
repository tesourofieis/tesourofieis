[Name]
Commune Unius Martyris Pontificis, Sacerdotes Dei

[Rule]

[Comment]
# Mše v den mučedníka, biskupa (jiná mše)
! Barva červená
Slova Vstupu značí, jaký úkol mají kněží – velebiti Pána; jsou mu zvláštním způsobem zasvěceni. Celý jejich život a všecko jejich počínání má býti jedinou nepřetržitou modlitbou, neboť dostali za úkol prostředkovati mezi Bohem a jeho lidem. Oni mají vyzývati svaté a pokorné srdcem — věřící lid — aby neustávali chváliti Boha.

[Introitus]
!Dn 3,84; 3,87
v. Kněží Boží, velebte Pána! Svatí a pokorní srdcem, chvalte Boha.
!Dn 3,57
Velebte všechna díla Páně Pána. Chvalte a velebte jej na věky.
&Gloria
v. Kněží Boží, velebte Pána! Svatí a pokorní srdcem, chvalte Boha.

[Oratio]
Bože, jenž nás svatého N., mučedníka svého a biskupa, výroční slavností oblažuješ, popřej milostivě, abychom též požívali ochrany toho, jehožto narozeniny slavíme.
$Per Dominum

[Lectio]
Čtení z druhého listu sv. Pavla ke Korintským
!2 Kor 1:3-7
!x!Ze svých vlastních sil nemohli bychom odvážíti se na cestu Svatosti, pomáhá nám však Milost Boží a jeho milosrdenství a útěcha, plynoucí ze zadostiučinění Kristova.
Bratři, veleben budiž Bůh, Otec Pána našeho Ježíše Krista, Otec milosrdenství a Bůh veškeré útěchy, který nás potěšuje ve všelikém soužení našem, abychom mohli těšiti ty, kteří jsou ve všelikém soužení, a to útěchou, kterou my sami býváme potěšováni od Boha. Neboť jako utrpení Kristova plynou hojně na nás, tak hojná jest skrze Krista i útěcha naše. Avšak buďto že jsme souženi, děje se to pro vaší útěchu a spásu, aneb jsme potěšováni, jest to pro vaši útěchu, která se jeví působivou ve snášení týchž utrpení, jež také my trpíme. A tak pevná jest naše naděje o vás, neboť víme, že jako jste s námi účastni utrpení, tak budete účastní i naší útěchy v Kristu Ježíši, Pánu našem.

[Graduale]
!Ž 8,6-7
Slávou a důstojností jsi jej ověnčil.
V. A ustanovil jsi jej vládcem nad díly rukou svých, Pane. Aleluja, aleluja.
V. Tento jest kněz, jejž korunoval Pán. Aleluja.

[Tractus]
!Ž 8,6-7
Slávou a důstojností jsi jej ověnčil.
V. A ustanovil jsi jej vládcem nad díly rukou svých, Pane.
!Ž 111,1-3
Blaze člověku, jenž se bojí Pána, jenž v přikázáních jeho libuje si velice.
V. Mocné bude na zemi símě jeho; pokolení spravedlivých požehnáno bude.
V. Sláva a bohatství, v domě jeho a spravedlnost jeho zůstává na věky věků.

[Evangelium]
Slova ++ sv. Evangelia podle Matouše
! Mt 16,24-27
!x! Vůle Boží nám musí býti nade všecko, neboť „co prospěje člověku, byť celý svět získal, na duši však škodu utrpěl?“ K svatosti, již od nás Bůh žádá, dospějeme jenom tehdy, jestliže vezmeme na sebe oddaně kříž, jejž Bůh vložil na naše bedra.
Za onoho času Pán Ježíš řekl učedníkům svým: „Chce-li kdo za mnou přijíti, zapři sebe sám a vezmi kříž svůj a následuj mne. Neboť kdo by chtěl život svůj zachovati, ztratí jej; kdo by však ztratil život svůj pro mne, nalezne jej. Neboť co prospěje člověku, byt celý svět získal, na duši však škodu trpěl? Aneb jakou dá člověk výměnu za duši svou? Syn člověka zajisté přijde ve slávě Otce svého s anděly svými a tehda odplatí jednomu každému podle skutků jeho.“

[Offertorium]
!Ž 88,21-22
Vyvolil jsem Davida, služebníka svého; svatým olejem svým pomazal jsem jej. Proto ruka má mu bude pomáhati; rámě mé jej posílí.

[Secreta]
Dary tobě obětované, Pane, posvět a usmířen jimi, na přímluvu svatého N., mučedníka svého a biskupa, na nás milostivě pohleď.
$Per Dominum

[Communio]
!Ž 20,4
Vstavil jsi, Pane, na hlavu jeho korunu z kamení drahého.

[Postcommunio]
Toto přijímání, Pane, nechť nás očistí od hříchů a na přímluvu svatého N., mučedníka tvého a biskupa, nechť nás učiní účastny nebeského léku.
$Per Dominum
