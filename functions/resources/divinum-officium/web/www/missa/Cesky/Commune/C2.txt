[Name]
Commune Unius Martyris, In virtute

[Rule]

[Comment]
# V den mučedníka, který nebyl biskupem (Laetabitur)
! Barva červená
Světec, k jehož cti jest sloužena tato mše, dosáhl již své dokonalosti a blaženosti. U Boha nalezl všecko, co si lidské srdce může přáti. Svého vítězství dosáhl mocnou láskou k Bohu, jež
mu vstavila drahocennou korunu na hlavu. Není pro nás důležitější modlitby nad prosbu o posílení lásky Boží v nás.

[Introitus]
!Ž 20,2-3
v. Nad silou tvou, Pane, raduje se spravedlivý a nad pomocí tvou plesá převelice. Přání srdce jeho jsi mu vyplnil.
!Ž 20,4
Přišel jsi mu vstříc se sladkým požehnáním. Vstavil jsi na jeho hlavu korunu z kamení drahého.
&Gloria
v. Nad silou tvou, Pane, raduje se spravedlivý a nad pomocí tvou plesá převelice. Přání srdce jeho jsi mu vyplnil.

[Oratio]
Uděl, prosíme, všemohoucí Bože, abychom slavíce narozeniny svatého N., mučedníka tvého, na jeho přímluvu v lásce k jménu tvému posilněni byli.
$Per Dominum

[Lectio]
Čtení z knihy Moudrosti.
!Mdr 10,10-14
!x! Budeme-li konati poctivě a spravedlivě, co poznáváme jako vůli Boží, můžeme býti jist i, že Bůh u nás se svou pomocí neustále dlí. Ani peklo ani svět nás nemůže zmoci!
Spravedlivce vedl Pán cestami přímými, ukázal mu království Boží, znalost svatých věcí mu udělil, dovedl ho k bohatství námahami, a plody práce jeho rozmnožil. Když ho oklamat chtěli, byl u něho, a zámožnost mu zjednal. Ostříhal ho před nepřáteli, když měl být přepaden, zabezpečil jej, v zápasu tuhém získal mu vítězství, aby zvěděl, všecko že zmůže moudrost. Ta spravedlivce, když prodán byl, neopustila, ale hříšníků ho uchránila. Sestoupila s ním do vězení, ani v poutech ho neopustila, až mu přinesla žezlo královské vlády, a moc nad , jeho utlačovateli, že ze lži usvědčila ty, kteří ho černili, a jemu slávu věčnou udělil Pán, Bůh náš.

[Graduale]
!Ž 111,1-2
Blaze člověku, jenž se bojí Pána, jenž v přikázáních jeho libuje si velice.
V. Mocné bude na zemi símě jeho; pokolení spravedlivých požehnáno bude. Aleluja, aleluja.
!Ž 20,4
Vstavil jsi, Pane, na hlavu jeho korunu z drahého kamení. Aleluja.

[Tractus]
!Ž 111,1-2
Blaze člověku, jenž se bojí Pána, jenž v přikázáních jeho libuje si velice.
V. Mocné bude na zemi símě jeho; pokolení spravedlivých požehnáno bude.
!Ž 20,3-4
Přání srdce jeho jsi mu vyplnil a tužby rtů jeho jsi mu nezamítl.
V. Přišel jsi mu vstříc se sladkým požehnáním.
V. Vstavil jsi, Pane, na hlavu jeho korunu z drahého kamení.

[Evangelium]
Pokračování ++ sv.- Evangelia podle Matouše.
!Mt 10,34-42
!x! Povinnosti křesťana jsou těžké; sílu k plnění jich můžeme čerpati pouze z lásky k Bohu, učme se ji od světců! Kristus nepřišel na svět, aby nám získal jeho rozkoše a radosti, ale aby nás naučil vztahovati všecko na Boha. Co se nedá sloučiti s láskou k Bohu, to jest hřích a to nutno zavrhnouti!
Za onoho času Pán Ježíš řekl učedníkům svým: „Nedomnívejte se, že jsem přišel uvést pokoj na zem; nepřišel jsem uvést pokoj, nýbrž meč. Přišel jsem zajisté, abych rozdvojil člověka proti otci jeho a dceru proti matce její a nevěstu proti tchyni její, a nepřátelé člověka jsou domácí jeho. Kdo miluje otce neb matku více nežli mne, není mne hoden, a kdo miluje syna neb dceru více nežli mne, není mne hoden. A kdo nebéře kříže svého a nenásleduje  mne, není mne hoden. Kdo nalezne život svůj, ztratí jej, a kdo ztratí život svůj pro mne, nalezne jej. Kdo vás přijímá, mne přijímá, a kdo mne přijímá, přijímá toho, který mě poslal. Kdo přijímá proroka ve jméno proroka, obdrží odplatu proroka, a kdo přijímá spravedlivého ve jméno spravedlivého, obdrží odplatu Spravedlivého. A kdokoli by podal píti jednomu z maličkých těchto číši vody studené toliko ve jméno učedníka, amen, pravím vám, neztratí odplaty své.“

[Offertorium]
!Ž 8,6-7
Slávou a důstojnosti jsi jej ověnčil a ustanovil jsi jej nad díly rukou svých, Pane.

[Secreta]
Dary naše, prosíme, Pane, a modlitby přijmi, nebeskými tajemstvími nás očisť a milostivě vyslyš.
$Per Dominum

[Communio]
!Mt 6,24
Kdo chce přijíti za mnou, zapři sebe sám a vezmi kříž svůj a následuj mne.

[Postcommunio]
Dej, prosíme, Pane, Bože náš, abychom jako se časným slavením památky tvých Svatých těšíme, tak abychom se věčně z patření na ně radovali.
$Per Dominum
