# Přijímání věřících
!Věřící se mohou připravit všeobecným vyznáním hříchů, které se podle místího zvyku recituje před sv. přijímáním. Při slavné Mši sv. zpívá jáhen:
M. Vyznávám se Bohu všemohoucimu, blahoslavené Marii, vždy Panně, svatému Michaeli Archandělu, svatému Janu Křtiteli, svatým Apoštolum Petru a Pavlu, všem Svatým a tobě, otče, že jsem zhřešil převelice, myšlením, slovy a skutky – svou vinou, svou vinou, svou převelkou vinou. Proto prosím blahoslavenou Marii, vždy Pannu, svatého Michaela Archanděla, svatého Jana Křtitele, svaté Apoštoly Petra a Pavla, všecky Svaté a tebe, otče, orodujte za mne u Pána, Boha našeho.
S. Smilujž se nad vámi všemohoucí Bůh a odpustě hříchy vaše, uveď vás do života věčného.
R. Amen.
S. Prominutí, + rozhřešení a odpuštění hříchů našich nechť udělí nám všemohoucí a milosrdný Hospodin.
R. Amen.
!Kněz ukáže věřícím Nejsvětější Svátost a říká:
S. Hle Beránek Boží, ten který snímá hříchy světa.
!Věřící se na znamení kajícnosti bijí v prsa se slovy:
S. Pane, nejsem hoden, abys vešel pod střechu mou, ale toliko rci slovem, a uzdravena bude duše má.
S. Pane, nejsem hoden, abys vešel pod střechu mou, ale toliko rci slovem, a uzdravena bude duše má.
S. Pane, nejsem hoden, abys vešel pod střechu mou, ale toliko rci slovem, a uzdravena bude duše má.
!Svaté přijímání se udílí (nebrání-li rozumný důvod) vkleče a do úst. Věřící přijímají Tělo Páně na jazyk, a nic při tom neodpovídají. Před přijetím Těla Páně učiní udílející nad věřícím sv. Hostií kříž se slovy:
S. Tělo našeho Pána Ježíše Krista zachovej duši tvou pro život věčný. Amen.

!Ke svatému přijímání mohou přistoupit pokřtění katoličtí věřící, kteří jsou ve stavu milosti posvěcující, tj. nejsou si vědomi žádného těžkého hříchu (KKC 1400 a 1457), s vírou touží po přijetí Krista a nestaví tomu sami překážky způsobem života, který by budil veřejné pohoršení nebo jinak odporoval křesťanským mravům (např. partnerským soužitím mimo církevně platné manželství), ani nad nimi nebyl vynesen církvení trest exkomunikace nebo interdiktu. (CIC, can. 915)
!Kdo si je vědom nějakého těžkého hříchu, musí před přijetím sv. přijímání přijmout nejprve rozhřešení ve svátosti pokání (zpovědi).
!Věřící mohou přijmout sv. přijímání pokud zachovali lačnost od pokrmů a nápojů (s výjimkou čisté vody a léků) alespoň hodinu před sv. přijímáním. Tato podmínka se nevztahuje na nemocné, věkem pokročilé a na ty, kteří je ošetřují. Kněz, který týž den slouží druhou nebo třetí Mši sv., smí před ní něco málo pojíst. (CIC, can. 919) Ke sv. přijímaní přicházíme vhodně oblečeni.
!Kdo již přijal Nejsvětější svátost, může ji téhož dne přijmout podruhé jen při slavení eucharistické Oběti, které se účastní. (CIC, can. 917)
!Kdo nejde ke sv. přijímání, zůstane na svém místě a může přijímat duchovně tím, že vzbudí touhu spojit se Pánem Ježíšem.
