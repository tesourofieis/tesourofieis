[Rank]
In Nativitate Domini in nocte;;Duplex I Classis;;7

[Rule]
Gloria
Credo
Prefatio=Nat
celebranda aut missa prima aut missa secunda aut missa tertia

[Comment]
# Boží hod vánoční - první mše půlnoční
! Bohoslužba u Panny Marie Větší u Jeslí
! 1 třída
! Barva bílá
Konečně jsme se dočkali této toužené chvíle! Bůh a Spasitel náš jest už mezi námi! Přišel jako útlé dítko, aby nás nepostrašil svým nekonečně velebným leskem. Položil se do jeslí, abychom se nebáli přiblížiti se k němu se svou lidskou bídou. Vzal na sebe lidské tělo, aby mohl v něm vykoupiti lidstvo, které Jeho Otec tolik miluje, že poslal na svět svého jednorozeného Syna, aby za nás trpěl. Poklekněme s pokorou a čistou láskou u jeslí a nabídněme nebeskému děťátku své srdce za příbytek!
Církev svatá v dnešní den radostí překypuje! To moře slasti, které ji plní, vyzpívá dnes ve třech nejsvětějších Obětech. V první se raduje z časného narození Spasitelova z jeho neposkvrněné panenské Matky; v druhé těší se z duchovního narození jeho v čistých duších pastýřů a ostatních věřících; v třetí se kochá blahem z odvěkého narození Boha Syna z Boha Otce.

[Introitus]
!Ve Vstupu mluví Božský Otec ke svému Jednorozenému. Marně chtějí národové se sebe svrhnouti jho poslušnosti k Bohu; ode dneška jim bude vládnouti dítko, které drží na své dlani celý vesmír. Dnes zazní opět zpěv Gloria in excelsis Deo – Sláva na výsostech Bohu, neboť v této noci přeradostné jej andělské hlasy po prvé člověčenstvu předzpívaly. Opakujme jej v srdci svém a děkujme bez ustání Bohu za jeho lásku k nám. Vzdáme-li mu svůj povinný hold, ucítíme v duši pokoj, který byl při narození Vykupitelově slíben lidem pokorným a dobré vůle.
!Ž 2,7
v. Hospodin řekl ke mně: „Syn můj jsi ty, já dnes jsem tebe zplodil.“
!Ž 2,1
Proč se bouří lidská pokolení a národové osnují marné plány?
&Gloria
v. Hospodin řekl ke mně: „Syn můj jsi ty, já dnes jsem tebe zplodil.“

[Gloria]
!Dnes zazní opět zpěv „Gloria in excelsis Deo – Sláva na výsostech Bohu“, neboť v této noci přeradostné andělské hlas jej po prvé člověčenstvu předzpívaly. Opakujme jej v srdci svém a děkujme bez ustání Bohu za jeho lásku k nám. Vzdáme-li mu svůj povinný hold, ucítíme ten pokoj v duši, který byl při narození Vykupitelově slíben lidem pokorným a dobré vůle.

[Oratio]
Bože, jenž jsi tuto přesvatou noc jasem pravého světla ozářil, dej, prosíme, abychom téhož světla, jehož tajemství jsme poznali na zemi, také radostí požívali v nebi.
$Qui tecum

[Lectio]
Čtení z listu svatého Pavla Apoštola k Titovi
!Tt 2,11-15
!Ačkoliv Spasitel náš zjevil se mezi námi jako slaboučké dítko, jest přece veliký Bůh.
Nejmilejší! Ukázala se milost Boha, Spasitele našeho, všem lidem, učíc nás, abychom odřeknouce se bezbožnosti a světských žádostí, střízlivě a spravedlivě a pobožně byli živi na tomto světě, očekávajíce blahou naději a příchod slávy velikého Boha a Spasitele našeho Ježíše Krista, jenž dal sebe samého za nás, aby nás vykoupil od všeliké nepravosti a očistil si lid příjemný, jenž by byl horlitelem dobrých skutků. Tak mluv a napomínej v Kristu Ježíši, Pánu našem.

[Graduale]
!Ž 109,3; 109,1
S tebou je vláda v den tvé moci v lesku Svatých; z lůna před jitřenkou zplodil jsem tebe.
V. Řekl Hospodin Pánu mému: „Usedni po mé pravici, dokud nepoložím nepřátel tvých za podnož tvým nohám.“ Aleluja, aleluja.
!Ž 2,7
V. Hospodin pravil ke mně: „Syn můj jsi ty, já dnes zplodil jsem tebe.“ Aleluja.

[Evangelium]
Pokračování ++ sv. Evangelia podle Lukáše
!L 2,1-14
!Svaté Evangelium líčí prostými slovy úžasnou událost narození Spasitelova.
Za onoho času vyšel rozkaz od císaře Augusta, aby byl sepsán všechen svět. Tento soupis konal se první za náčelnictví Quiriniova v Syrii. I šli všickni, aby se dali zapsat, každý do svého města. Odešel pak i Josef z Galileje z města Nazareta do Judska do města Davidova, jež slove Betlem, poněvadž byl z domu a kmene Davidova, aby se dal zapsat s Marií, zasnoubenou manželkou svou, která byla těhotná. Stalo se pak, když tam byli, naplnili se dnové, aby porodila. I porodila syna svého prvorozeného a obvinula jej plénkami a položila ho v jeslích, poněvadž neměli místa v hospodě. A byli v téže krajině pastýři, ponocujíce a stráž noční konajíce nad svým stádem. A hle, Anděl Páně stanul u nich, a jasnost Boží obklíčila je, a báli se velice. I řekl jim Anděl: „Nebojte se, neboť, hle, zvěstuji vám radost velikou, která bude všemu lidu. Narodilť se vám dnes Spasitel, to jest Kristus Pán, v městě Davidově. A toto bude vám znamením: Naleznete dítko plénkami zavinuté a položené v jeslích.“ A hned nato bylo s Andělem množství vojů nebeských, kteří chválili Boha říkajíce: „Sláva na výsostech Bohu, a na zemi pokoj lidem dobré vůle.“

[Credo]
!Když se dnes ve „Věřím v jednoho Boha“ zpívají slova „A vtělil se …“, poklekají kněží na nejnižším stupni oltáře a klanějí se v pokorném obdivu Bohu, který z lásky k nám stal se člověkem.

[Offertorium]
!Ž 95,11; 95,13
Veselte se nebesa a plesej země před tváří Hospodinovou, neboť přišel.

[Secreta]
Příjemna budiž tobě, prosíme, Pane, oběť dnešní slavnosti, abychom štědrotou milosti tvé skrze tuto přesvatou výměnu shledáni byli podobni tomu, v němž je s tebou spojena naše podstata.
$Qui tecum

[Communio]
!Ž 109,3
V lesku svatých z lůna před jitřenkou zplodil jsem tebe.

[Postcommunio]
Dej nám, prosíme, Pane, Bože náš, abychom, kteří se radujeme, že můžeme narození Pána našeho Ježíše Krista obnovovat ve svátostech, zasloužili si jeho společenství dojíti hodným životem.
$Qui tecum
