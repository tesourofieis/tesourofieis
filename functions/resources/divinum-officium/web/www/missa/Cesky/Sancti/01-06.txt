[Rank]
In Epiphania Domini;;Duplex I classis;;7

[Rule]
Gloria
Credo
Prefatio=Epi

[Comment]
# Zjevení Páně – Svatých Tří Králů
! Bohoslužba u sv. Petra
! 1 třídy
! Barva bílá
Název dnešního svátku „Zjevení“, ukazuje na úmysl Církve svaté — uctíti zvláštní slavností zjevení se Boha mezi lidmi.
Troji tajemství jest v bohoslužbách dnešního dne zahrnuto, trojí zjevení božské velebnosti Kristovy: 1. klanění Tří Mudrců, kterým hvězda v dalekém Východě prozradila královskou důstojnost dítka betlemského, 2. křest Kristův, při němž hlas nebeského Otce označil Krista za Syna Božího,  3. svatba v Káně, kdy Kristus při proměnění vody ve víno ukázal se jakožto pán veškeré přírody.
Přinesme i my dnes božskému Dítku zlato své lásky, kadidlo své modlitby a myrhu svého sebezapírání!

[Introitus]
!Mal 3,1
v. Hle, přišel vládce Pán; a království v ruce jeho, moc a vláda.
!Ž 71,1
Bože, pravomoc svou králi dej; soudní moc svou Synu královskému.
&Gloria
v. Hle, přišel vládce Pán; a království v ruce jeho, moc a vláda.

[Oratio]
Bože, jenž jsi dnešního dne Jednorozeného svého pohanům hvězdou vedeným zjevil, popřej milostivě, abychom, kteří jsme tě už věrou poznali, až k patření na krásu tvé velebnosti byli přivedeni.
$Per eundem

[Lectio]
Čtení z Proroka Isaiáše
!Iz 60,1-6
!Prorok lsaiáš oslovuje v dnešním čtení Církev sv. jakožto nový Jerusalem, na němž se vyplnilo vznešené zaslíbení.
Vstaň a sviť, Jerusaleme, přišlo tvé světlo a sláva Páně vzešla nad tebou. Neboť, hle, temno na zemi přikrývá a mrákoty zahalují národy, ale nad tebou vzešel Hospodin a jeho slávu lze v tobě viděti. Pohané budou chodit ve tvém světle a vládci v lesku, kterým jsi zazářil. Pozdvihni vůkol oči své a viz: všichni ti shromáždili, přišli k tobě. Synové tvoji zdaleka přibudou a tvé dcerky se všech stran se zvednou. Pak budeš hledět a rozlpývat se, divit a šířit se bude tvé srdce, až k tobě zaměří množství moře, až přijde síla pohanů k tobě. Záplava velbloudů tě přikryje, dromedáři z Madjanu a z Efy; všichni přijdou ze Sáby, zlato i kadidlo přinášejíce a slávu Pána zvěstujíce.

[Graduale]
!Iz 60,6; 60,1
Všichni přijdou ze Sáby, zlato i kadidlo přinášejíce a chválu Pána zvěstujíce.
V. Vstaň a osvětli se, Jerusaleme, neboť sláva Páně vzešla nad tebou. Aleluja, aleluja.
!Mt 2,2
V. Viděli jsme hvězdu na Východě a přišli jsme s dary klaněti se Pánu. Aleluja.

[Evangelium]
Pokračování ++ sv. Evangelia podle Matouše
!Mt 2,1-12
!Řiďme se odhodlaností, vytrvalostí, věrou a pokorou Tři Mudrců a nalezneme i my svého Spasitele!
Když se Ježíš narodil v Betlemě judském za dnů krále Heroda, hle, Mudrci od východu přišli do Jerusalema, řkouce: Kde jest ten narozený král židovský? Neboť jsme viděli hvězdu jeho na výc východě, i přišli jsme poklonit se jemu. Uslyšev pak to král Herodes, zhrozil se a všecken Jerusalem s ním. I shromáždiv všecky velekněze a zákoníky lidu, vyptával se jich, kde se má Vykupitel naroditi. Oni pak řekli jemu: V Betlemě judském, neboť takto jest psáno skrze Proroka: A ty, Betleme, území judské, nikoli nejsi nejmenší mezi knížecími městy judskými, neboť z tebe vyjde vévoda, který bude spravovati lid můj israelský. Tu Herodes, povolav tajně Mudrce, vyptal se jich bedlivě na čas hvězdy, která se jim zjevila, a poslav je do Betlema, řekl: Jděte a ptejte se pilně po dítěti; a když naleznete, zvěstujte mi, abych i já přijda poklonil se jemu. Oni pak vyslechnuvše krále, odešli. A hle, hvězda, kterou uzřeli na východě, předcházela je, až přišedši stanula nad místem, kde bylo dítě. Uzřevše pak hvězdu, zaradovali se radostí velmi velikou. I vešedše do domu, nalezli Dítě s Marií Matkou jeho (zde se pokleká), a padše, klaněli se jemu. A otevřevše k poklady své, obětovali mu dary: zlato, kadidlo a myrhu. A dostavše pokyn ve snách, aby se nevraceli k Herodovi, navrátili se jinou cestou do své vlasti.

[Offertorium]
!Ž 71,10-11
Králové tharsičtí a ostrovy dary obětovati budou; králové arabští a sabejští dary přinesou. I budou se mu klaněti všichni králové země, všichni národové budou mu sloužiti.

[Secreta]
Na dary své Církve, prosíme, Pane, milostivě pohlédni, jimiž ne již zlato, kadidlo a myrha se podává, nýbrž to, co těmito dary se znázorňuje, obětuje a přijímá, Ježíš Kristus, Syn tvůj, Pán náš.
$Qui tecum

[Communio]
!Mt 2,2
Viděli jsme hvězdu jeho na východě a přišli jsme s dary klaněti se Pánu.

[Postcommunio]
Popřej, prosíme, všemohoucí Bože, abychom, co konáme slavnou bohoslužbou, toho dosáhli porozuměním očištěné mysli.
$Per Dominum
