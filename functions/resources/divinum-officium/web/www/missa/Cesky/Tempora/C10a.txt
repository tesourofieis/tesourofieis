[Name]
Sancta Maria Sabbato Tempore Adventi; Rorate coeli

[Rule]
Gloria
Suffr=Spiritu;;Ecclesiae,Papa
Prefatio=Maria=veneratione;

[Comment]
# Mše ke cti blahoslavené Panny Marie od Adventu až do Narození Páně – Roráty
! Barva bílá
V našich krajinách jest zvykem čísti v Adventě denně (mimo oktáv Neposkvr. Početí) tuto mši sv. ke cti Panny Marie. Lid jí nazývá dle prvého slova latinského Vstupu „roráty“. Kněz užívá roucha barvy bílé.
Panna Maria nesla už pod svým neposkvrněným srdcem Spásu světa, kdy svět o tom neměl ještě tušení! Ona jediná ze Panna Maria nesla už pod svým neposkvrněným srdcem všech lidí věděla, že se počalo vykoupení světa z moci ďábla. V tuto nejpokornější Pannu uložil se Syn Boží jako krůpěj rosy v bělostnou lilii. Ona byla tou panenskou zemí, z níž měl vypučeti nejkrásnější květ všeho stvoření. Není divu, neboť Bůh požehnal tuto zemi nevýslovnými milostmi. — Věřme pevně, že Maria jest neposkvrněnou a panenskou Bohorodičkou a milujme ji uctivou láskou; není slýchano, že by svoje ctitele kdy opustila.

[Introitus]
!Is 45,8
v. Rosu dejte nebesa shůry a oblakové dštěte Spravedlivého. Otevři se země a vypuč Spasitele.
!Ž 84,2
Požehnal jsi, Hospodine zemi své; odvrátil jsi zajeti Jvakobovo.
&Gloria
v. Rosu dejte nebesa shůry a oblakové dštěte Spravedlivého. Otevři se země a vypuč Spasitele.

[Oratio]
Bože, jenž jsi chtěl, aby Slovo tvé z lůna blahoslavené Marie Panny za zvěstování Anděla tělo na sebe přijalo, popřej nám, pokorně tě prosícím, abychom, kteří ji vpravdě Bohorodičkou vyznáváme, její přímluvou u tebe podporováni byli.
$Per eundem

[Commemoratio Oratio]
! Připomínka Ducha Svatého
Bože, jenž jsi srdce věřících osvícením Ducha Svatého učil, dej nám v témž Duchu, co správné jest, chápati a povždy se radovati z jeho útěchy.
$Per Dominum eiusdem

[Lectio]
Čtení z proroka Isaiáše
!Is 7,10-15
!x!Bůh vyslovil ústy proroka Isaiáše, že matka Vykupitele bude Pannou. Její panenské mateřství mělo býti znamením, že Bůh se smiloval nad námi a svého Syna nám poslal. To znamení už bylo dáno a „Bůh je s námi“ (toť význam jména „Emanuel“). Těsme se tedy jeho přítomností v nejsv. Svátosti!
V těch dnech mluvil Hospodin k Achazovi a řekl: „Požádej si znamení od Hospodina, Boha svého, buď hluboko, v podzemí, neb vysoko, na výsostech.“ I řekl Achaz: „Nebudu žádati, abych nepokoušel Hospodina.“ I řekl: „Slyšte tedy, příslušníci domu Davidova. Jest vám málo roztrpčovati lidi, že i Boha mého roztrpčujete? Proto sám Hospodin dá vám znamení. Aj, panna počne a porodí syna, zván bude jménem „Emmanuel“, mléko a med bude jísti, až dovede zavrci zlé a voliti dobré.“

[Graduale]
!Ž 23,7
Zvyšte, knížata, brány svoje. Zvedněte se věkovité brány, aby mohl vejíti král vítězoslavný.
!Ž 23,3-4
Kdo smí vystoupiti na horu Páně a, kdo postaviti se na místě jemu svatém? Ten, jehož ruce jsou nevinné a jehož srdce jest čisté
Aleluja, aleluja.
!Lk 1,28
Zdrávas, Maria, milosti plná, Pán stebou; požehnaná tys mezi ženami. Aleluja.

[Evangelium]
Slova ++ sv. Evangelia podle Lukáše.
!Lk 1,26-38
!x!Naše nejdobrotivější Matko, jak Ti jsme vděčni, že jsi řekla své „Staň se“! Strhla jsi jím nebe na zem a urychlila hodinu naší Spásy! Nikdy nepřestaneme Tě za to milovati! Nauč nás všemu, co se líbí Tvému synu, neboť Ty znáš všecka Jeho přání!
Za onoho času anděl Gabriel poslán byl od Boha do města galilejského, jemuž jméno Nazaret, ku panně zasnoubené muži, jemuž jméno bylo Josef, z domu Davidova, a jméno panny Maria. A vešed k ní anděl, řekl: „Zdráva buď, milosti plná, Pán stebou, požehnanás ty mezi ženami.“ Ona pak uzřevši jej užasla nad řečí jeho a myslila, jaké by to bylo pozdravení. I řekl jí anděl: „Neboj se, Maria, neboť jsi nalezla milost u Boha. Aj počneš v životě a porodíš syna a nazveš jméno jeho Ježíš. Ten bude veliký a Synem Nejvyššího slouti bude, a Pán Bůh dá mu trůn Davida, otce jeho, a bude kralovati v domě Jakobově na věky, a království jeho nebude konce.“ I řekla Maria k andělu: „Kterak se to stane, když muže nepoznávám?“ A odpověděv anděl řekl jí: „Duch Svatý sestoupí v tebe, a moc Nejvyššího zastíní tě; proto také to svaté, co se z tebe narodí, slouti bude Syn Boží. A aj, Alžběta, příbuzná tvá, i ona počala syna ve stáří svém, a nyní jest již v šestém měsíci, ta, která slove neplodná, neboť nemožná není u Boha nižádná věc.“ I řekla Maria: „Aj já dívka Páně, staniž mi se podle slova tvého.“

[Offertorium]
!Lk 1,28; 1,42
Zdrávas, Maria, milostí plná. Pán s tebou; požehnaná tys mezi ženami a požehnaný plod života tvého.

[Secreta]
V myslích našich, prosíme, Pane, utvrď tajemství pravé víry, abychom, kteří Počatého z Panny pravým Bohem a člověkem vyznáváme, mocí spasného jeho zmrtvýchvstání zasloužili věčné dojíti radosti.
$Per eundem

[Commemoratio Secreta]
! Připomínka Ducha Svatého
Dary obětované, prosíme, Pane, posvěť, a srdce naše osvícením Svatého Ducha očisť.
$Per Dominum eiusdem

[Communio]
!Iz 7,14
Hle, Panna počne a porodí syna a jméno jeho bude slouti Emanuel.

[Postcommunio]
Milost svou, prosíme, Pane, vlej v mysl naši, abychom, kteří jsme zvěstováním Andělovým vtělení Krista, Syna tvého, poznali, skrze umučení jeho a kříž ke slávě vzkříšení přivedeni byli.
$Per eundem

[Commemoratio Postcommunio]
! Připomínka Ducha Svatého
Vlití Svatého Ducha, Pane, nechť srdce naše očistí a zúrodní hluboko vnikajicím zkropením jeho rosy.
$Per Dominum eiusdem
