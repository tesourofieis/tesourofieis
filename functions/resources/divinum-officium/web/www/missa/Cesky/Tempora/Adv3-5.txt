[Rank]
Feria VI Quattuor Temporum in Adventu;;Feria major;;2

[Rank1960]
Feria VI Quattuor Temporum Adventus;;Feria major;;3

[RankNewcal]
Feria VI infra Hebdomadam III Adventus;;Feria major;;2

[Rule]
Oratio Dominica
no Gloria
no Credo
Suffr=Maria1;Ecclesiae,Papa;;

[Comment]
# Pátek Suchých dnů v Adventě
! Bohoslužba u Dvanácti sv. Apoštolů
! Shromáždění u sv. Marka
! Barva fialová
Pán jest blízko. Šťastný ten člověk, jenž chodí po jeho cestách, neboť se s Ním setká. Kdo mu jde vstříc, nemusí se na světě ničeho báti.

[Introitus]
!Ž 118,151-152
Blízko jsi, Pane, a všechny cesty tvé jsou pravé. Od počátku jsem z tvých svědectví poznával, že jsi na věky.
!Ž 118,1
Blahoslaveni, kteří bez poskvrnění kráčejí, kteří chodí v zákoně Páně.
&Gloria
v. Blízko jsi, Pane, a všechny cesty tvé jsou pravé. Od počátku jsem z tvých svědectví poznával, že jsi na věky.

[Oratio]
Vzbuď, prosíme, Hospodine, moc svou a přijď, aby ti, kteří se spoléhají na dobrotu tvoji, rychle vysvobozeni byli od veškerého protivenství.
$Qui vivis

[Lectio]
Čtení z Proroka Isaiáše
!Iz 11,1-5
!x!Prorok Isaiáš líčí, jak ve svém zjevení viděl blížícího se Pána. Jest ratolestí z ochuzeného a království zbaveného kořene Jese — Panny Marie, která ve své pokoře a před lidskými zraky skryté vznešenosti stala se matkou Vykupitele.
Toto praví Pán Bůh: Prut vejde z Pahýlu Jeseova a květ z kořene jeho vypučí. A spočine na něm duch Hospodinův: duch moudrosti a rozumu, duch rady a síly, duch umění a pobožnosti, a naplní ho duch bázně Hospodinovy. Ne podle toho, co se oku zdá, bude soudit, aniž bude trestat podle toho, co uslyší. Ale podle práva bude soudit chudé a spravedlivě mstíti utlačené v zemi. I bude bíti zemi metlou úst svých, zabije dechem rtů svých bezbožného. Spravedlnost bude opásáním jeho beder a věrnost bude opaskem jeho boků.

[Graduale]
!Ž 84,8; 84,2
Ukaž nám, Pane, milosrdenství své a spasení své nám uděl.
V. Požehnal jsi, Pane, zemi své. Odvrátil jsi zajetí od Jakuba.

[Evangelium]
Pokračování ++ sv. Evangelia podle Lukáše
!Lk 1,39-47
!x!Panna Maria nese pod srdcem Spasitele k nenarozenému dosud Janovi, jenž má být touto časnou návštěvou svého Pána posvěcen pro svůj budouci úřad herolda nebeského Krále.
Za onoho času Maria povstavši odešla s chvátáním na hory do města Judova. A vešedši do domu Zachariášova, pozdravila Alžbětu. I stalo se, jak uslyšela Alžběta pozdravení Mariino, zaplesalo dítko v životě jejím, a Alžběta byla naplněna Duchem Svatým. I zvolala hlasem velikým, řkouc: Požehnaná tys mezi ženami, a požehnaný plod života tvého. A odkud mi to, aby matka Pána mého přišla ke mně? Neboť, hle, jak došel hlas pozdravu tvého do mých uší, zaplesalo radostí dítko v životě mém. A blahoslavena, která jsi uvěřila, neboť se vyplní ty věci, které ti byly pověděny od Pána. I řekla Maria: Velebí duše má Hospodina, a duch můj zaplesal v Bohu, Spasiteli mém.

[Offertorium]
!Ž 84,7-8
Bože, obrať se k nám a oživ nás, a lid tvůj radovati se bude v tobě. Ukaž nám, Pane, milosrdenství své a spasení své nám uděl.

[Secreta]
Prosíme, Pane, abys nás po přijetí darů a proseb našich i nebeskými tajemstvími očistil i milostivě vyslyšel.
$Per Dominum

[Communio]
!Zach 14,5
Hle, Pán přijde a všichni Svatí jeho s ním. A bude v ten den světlo velké.

[Postcommunio]
Svaté obětování tvé svátosti, Pane, nechť nás obnoví a od staré viny očištěné nás přivede k účasti na spásném tajemství.
$Per Dominum
