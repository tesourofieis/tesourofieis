[Rank]
Dominica IV Adventus;;Semiduplex;;5.6

[Rank]
Dominica IV Adventus;;Semiduplex;;6

[Rule]
no Gloria
Credo
Suffr=Maria1;Ecclesiae,Papa;;

[Comment]
# Čtvrtá neděle adventní
! Bohoslužba u Dvanácti svatých Apoštolů
! Barva fialová
Jeden pouze je Spravedlivý, jeden jen bez hříchu. Ten může za nás zaplatiti výkupné, aby se nám otevřely opět brány ztraceného Nebe! Jak něžně po Něm úpěl Prorok Isaiáš a s ním očekávající lidstvo! Takovou něžnou touhu Bůh nenechá nikdy oslyšenu! Tak máme také toužiti po Ježíši v Nejsvětější Svátosti! Modleme se s Církví, aby Bůh svou Milostí odstranil ty překážky, jež zabraňují, aby Pán k nám mohl přijíti!

[Introitus]
!Iz 45,8
v. Rosu dejte, nebesa, shůry a oblakové, dštěte Spravedlivého; otevři se, země, a vypuč Spasitele.
!Ž 18,2
Nebesa vypravují slávu Boží a díla rukou jeho hlásá obloha.
&Gloria
v. Rosu dejte, nebesa, shůry a oblakové, dštěte Spravedlivého; otevři se, země, a vypuč Spasitele.

[Oratio]
Vzbuď, prosíme, Pane, moc svou a přijď, a silou velikou nám přispěj, aby pomocí milosti Tvé, co hříchy naše zdržují, shovívavé slitování Tvé uspíšilo.
$Qui vivis

[Lectio]
Čtení z prvního listu sv. Pavla Apoštola ke Korintským
!1 Kor 4,1-5
!x!O včerejší sobotě byli svěceni vyvolení věřící na sluhy Boží. Dnes jim Církev slovy sv. Pavla předvádí důstojnost jejich úřadu a nabádá je k věrnému plnění jejich povinností. Toto napomenutí platí i pro ostatní věřící, neboť věrné vykonávání povinností nás uschopňuje k dokonalé přípravě na příchod Kristův ve sv. Přijímání i k poslednímu Soudu.
Bratři! Tak suď každý o nás, jako o služebnících Kristových a správcích tajemství Božích. Tu se však vyžaduje na správcích, aby každý byl shledán věrným. Mně pak pramálo záleží na tom, abych byl souzen od vás nebo od soudu lidského, však ani sám sebe nesoudím; vždyť ničeho si nejsem vědom, ale tím nejsem ospravedlněn; ten však, jenž mě soudí, jest Pán. Proto nesuďte před časem, dokavad nepřijde Pán, jenž nejen osvítí věci skryté v temnosti, nýbrž i na jevo uvede rady srdcí; a tehdy se dostane chvály každému od Boha.

[Graduale]
!Ž 144,18; 144,21
Blízko jest Pán všem, kdož jej vzývají, všem, kdož vzývají jej v pravdě.
V. Chválu Hospodinu hlásejtež ústa moje a všecko tělo blahoslav jeho svaté jméno. Aleluja, aleluja.
V. Přijď, Pane, a neprodlévej; odpoutej lid svůj israelský od hříchů. Aleluja.

[Evangelium]
Pokračování ++ sv. Evangelia podle Lukáše
!Lk 3,1-6
!x!Připravme cestu Páně a vyplňme upřímnou lítostí údolí zanedbaných povinností k Bohu, k bližnímu a k sobě! Snesme skromností a pokorou pahrbky své pýchy, nadutosti a povyšování se nad druhé. Veďme cestu svého srdce přímo ke svému nejvyššímu cíli a nebluďme vědomě oklikami! Uhlaďme drsnost své povahy láskou obětavou a milosrdnou! Pak můžeme být jisti, že Pán k nám zavítá a obdaruje nás hojnou milostí.
Roku patnáctého panování císaře Tiberia, když Pontius Pilát spravoval Judsko a Herodes byl tetrarchou v Galilei, Filip pak, bratr jeho, tetrarchou krajiny iturejské a trachonitské, a Lysanias tetrarchou abilínským, za nejvyšších kněží Annáše a Kaifáše stalo se slovo Hospodinovo k Janovi, synu Zachariášovu, na poušti. I přišel do veškeré krajiny jordánské a kázal křest pokání na odpuštění hříchů, jakož psáno jest v knize řečí Proroka Isaiáše: Hlas volajícího na poušti: Připravte cestu Páně, přímé čiňte stezky jeho; každé údolí budiž vyplněno a každá hora i pahrbek budiž ponížen, a místa křivá buďtež přímými a místa drsná cestami rovnými: a veškeré lidstvo uzří spásu Boží.

[Offertorium]
!Lk 1,28
Zdráva’s, Maria, milosti plná; Pán s tebou. Požehnaná ty’s mezi ženami a požehnaný plod života tvého.

[Secreta]
Na přítomné oběti, prosíme, Pane, usmířen shlédni, aby prospívaly i naší zbožnosti i spáse.
$Per Dominum

[Communio]
!Iz 7,14
Hle, Panna počne a porodí syna a jméno jeho bude slouti Emanuel.

[Postcommunio]
Přijavše dary, prosíme, Pane, aby s opětováním tajemství vzrůstalo i uskutečnění naší spásy.
$Per Dominum
