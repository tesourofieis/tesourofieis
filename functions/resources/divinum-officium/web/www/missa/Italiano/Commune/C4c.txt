[Name]
Commune Abbatis; Os iusti II

[Rule]
Gloria

[Introitus]
!Ps 36:30-31.
v. La bocca del giusto pronuncia parole di saggezza, la sua lingua parla con rettitudine; ha nel cuore la legge del suo Dio.
!Ps 36:1
Non invidiare i malvagi e non essere geloso degli operatori di iniquità.
&Gloria
v. La bocca del giusto pronuncia parole di saggezza, la sua lingua parla con rettitudine; ha nel cuore la legge del suo Dio.

[Oratio]
Fa', o Signore, che l'intercessione del beato N. abate ci ottenga di raggiungere con il suo patrocinio ciò che non possiamo avere coi nostri meriti.
$Per Dominum

[Lectio]
Dal libro della Sapienza.
!Eccli 45:1-6
Egli fu amato da Dio e dagli uomini: la sua memoria è in benedizione. Dio lo rese simile ai santi nella gloria, lo fece potente e terribile per i suoi nemici, e per le sue parole fece cessare i prodigiosi castighi. Lo rese glorioso al cospetto dei re, gli diede i precetti per il suo popolo, e gli fece vedere la sua gloria. Lo santificò per la sua fedeltà e dolcezza, e lo elesse fra tutti i mortali. Gli fece udire la sua voce, e lo fece entrare nella nube; gli consegnò, a faccia a faccia, i suoi comandamenti ed una legge di vita e di saggezza.

[Graduale]
!Ps 20:4-5
O Signore, lo hai preceduto con larghe benedizioni, hai posto sul suo capo una corona d'oro puro.
V. Ti ha chiesto vita e l'hai data a lui, lunghezza di giorni per sempre nei secoli. Alleluia, alleluia.
!Ps 91:13
Il giusto fiorirà come palma, crescerà come un cedro sul Libano. Alleluia.

[Tractus]
!Ps 20:4-5
O Signore, lo hai preceduto con larghe benedizioni, hai posto sul suo capo una corona d'oro puro.
V. Ti ha chiesto vita e l'hai data a lui, lunghezza di giorni per sempre nei secoli..
!Ps 111:1-3
Beato l'uomo che teme il Signore, e molto si compiace nei suoi comandi.
V. Sarà forte sulla terra la sua prole e benedetta la generazione dei giusti,
V. Nella sua casa gloria e ricchezza, la sua giustizia sta per sempre.

[GradualeP]
Allelúia, allelúia
!Ps 91:13
Il giusto fiorirà come palma, crescerà come un cedro sul Libano. Allelúia
!Ps 14:6. Il giusto crescerà come il giglio, fiorirà in eterno davanti al Signore. Alleluia.

[Evangelium]
Seguito ++ del Santo Vangelo secondo Matteo.
!Matth 19:27-29.
In quel tempo Pietro disse a Gesù: «Ecco noi abbiamo lasciato ogni cosa e ti abbiamo seguito; che cosa adunque avremo noi?». E Gesù disse loro: «In verità vi dico: Voi che mi avete seguito, nella rigenerazione, quando il Figlio dell'uomo sederà sul trono della sua gloria, sederete anche voi sopra dodici troni a giudicare le dodici tribù di Israele. E chiunque avrà lasciato casa, fratelli o sorelle, o padre o madre, o moglie o figli, o campi per amore del nome mio, riceverà il centuplo e possederà la vita eterna».

[Offertorium]
!Ps 20:3; 20:4
Tu hai saziato, o Signore, i desideri del suo cuore e non hai reso inutile la preghiera della sua bocca; in capo gli hai posto una corona di pietre preziose.

[Secreta]
Per intercessione del santo abate N. o Signore, queste offerte deposte sull'altare giovino alla nostra salvezza.
$Per Dominum

[Communio]
!Luc 12:42.
Fedele e saggio è il servitore che il Signore ha preposto alla sua casa: perché al tempo conveniente dia il cibo che spetta a ciascuno.

[Postcommunio]
Ci protegga, o Signore, insieme al tuo sacramento che abbiamo ricevuto l’intercessione del beato N. abate; affinché della sua vita seguiamo gli esempi e della sua protezione sentiamo gli effetti.
$Per Dominum

