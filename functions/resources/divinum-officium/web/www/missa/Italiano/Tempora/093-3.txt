[Rank]
Feria Quarta Quattuor Temporum Septembris;;Feria major;;2

[Rank1960]
Feria Quarta Quattuor Temporum Septembris;;Feria major;;4

[Rule]
LectioL1

[Introitus]
!Ps 80:2; 80:3; 80:4; 80:5
v. Esultate in Dio nostro aiuto, date canti giocondi al Dio di Giacobbe; accompagnate con la cetra salmi lieti; suonate le trombe nel novilunio, perché è precetto per Israele e comando del Dio di Giacobbe.
!Ps 80:6
Egli ne fece una legge a Giuseppe quando uscì dall'Egitto e udì una voce che non conosceva. 
&Gloria
v. Esultate in Dio nostro aiuto, date canti giocondi al Dio di Giacobbe; accompagnate con la cetra salmi lieti; suonate le trombe nel novilunio, perché è precetto per Israele e comando del Dio di Giacobbe.

[Oratio]
Signore, te ne preghiamo, sostieni la nostra debolezza coi rimedi della tua misericordia; affinché se per natura vien meno, dalla tua clemenza sia risollevata.
$Per Dominum

[LectioL1]
Dal libro del profeta Amos.
!Amos 9:13-15
Queste cose dice il Signore Dio: «Ecco, viene il tempo quando l'aratore verrà subito dietro al mietitore, e chi pigia le uve dietro a chi semina: i monti stilleranno dolcezza e tutti i colli saran coltivati. E libererò il mio popolo d'Israele e riedificheranno le città abbandonate, e vi abiteranno, e pianteranno vigne, e ne berranno il vino, coltiveranno orti, e ne mangeranno le frutta. E li pianterò nella loro terra, e non li strapperò più dalla loro terra data ad essi da me», dice il Signore Dio tuo.
$Deo gratias

[GradualeL1]
!Ps 112,5-7
Chi è come il Signore Dio nostro, che dimora nell'alto, e si degna abbassare lo sguardo sul cielo e la terra?
V. Egli solleva dalla polvere il misero e dal fango rialza il povero.

[OratioL1]
Ti supplichiamo, o Signore, di concedere alla tua famiglia in preghiera che, astenendosi dai cibi materiali, astenga pure il cuore da ogni vizio.
$Per Dominum

[Lectio]
Dal secondo libro di Esdra.
!Neh 8:1-10
In quei giorni tutto il popolo si adunò come un sol uomo nella piazza davanti alla porta delle acque, e disse allo scriba Esdra di portare il libro della legge di Mosè, prescritta dal Signore a Israele. Il sacerdote Esdra portò dunque la Legge dinanzi alla folla di uomini e di donne, e dinanzi a quanti erano in grado di intendere. Era il primo del settimo mese, e sulla piazza davanti alla porta delle acque, lesse nel libro, a voce chiara, dalla mattina al mezzodì, in presenza degli uomini, delle donne e dei sapienti: e le orecchie di tutto il popolo erano tese verso il libro. Esdra, lo scriba, stava ritto sopra una tribuna di legno, fatta da lui per parlare. E aprì il libro davanti a tutto il popolo, ché stava in luogo più alto di tutto il popolo. Aperto il libro, tutto il popolo si alzò in piedi. Esdra poi benedisse il Signore, Dio grande, e tutto il popolo rispose: «Amen, Amen» alzando le mani; poi s'inchinarono e adorarono Dio prostrati per terra. E i leviti facevano stare in silenzio il popolo per udir la legge: e il popolo stava in piedi al suo posto. E lessero ad alta voce nel libro della legge di Dio, per farlo intendere: e fu inteso quello che si andava leggendo. E Neemia ed Esdra, sacerdote e scriba, e i leviti che interpretavano a tutto il popolo la legge, dissero: «Questo giorno è consacrato al Signore Dio nostro: non gemete e non piangete». E disse loro: «Andate, e mangiate delle buone carni, e bevete del vino dolce, e mandatene delle parti a quelli che non hanno nulla di preparato per loro: ché questo è giorno santo del Signore, e non vogliate 
rattristarvi: perché il gaudio del Signore è la nostra forza».

[Graduale]
!Ps 32:12 ; 32:6
Beata la nazione che ha il Signore come Dio, il popolo che il Signore si è scelto a eredità.
V. Nella parola del Signore sono fatti i cieli, e nel soffio della sua bocca il loro esercito.

[Evangelium]
Seguito ++ del Santo Vangelo secondo Marco.
!Marc 9:16-28
In quel tempo, uno della turba disse a Gesù : «Maestro, ti ho portato il mio figliuolo che un demonio ha reso muto. E dove lo invade, lo butta per terra; ed egli spuma e digrigna i denti e resta come morto; ho detto ai tuoi discepoli di cacciarlo, ma non han potuto». E Gesù: «O generazione incredula, fino a quando dovrò stare con voi? Fino a quando vi sopporterò? Conducetelo da me». E glielo condussero. E come vide Gesù, subito lo spirito lo fece dare in convulsioni; e, caduto a terra si rotolava spumando. Domandò al padre di lui: «Da quanto tempo ciò gli avviene?». E quello rispose: «Fin da bambino; e spesso l'ha gettato nel fuoco e nell'acqua per finirlo; ma tu, se puoi qualche cosa, abbi pietà di noi e aiutaci». E Gesù gli rispose: «Se puoi credere, tutto è possibile a chi crede». E subito esclamando, il padre del fanciullo disse tra le lacrime: «Io credo, o Signore: soccorri la mia poca fede». E Gesù vedendo che la folla accorreva, sgridò lo spirito immondo e gli disse: «Spirito che rendi sordo e muto, io te lo comando, esci da lui per non più entrarvi». E lo spirito, gridando e contorcendolo crudelmente uscì, e il fanciullo rimase qual morto, sicché molti dicevano: «È morto». Ma Gesù, presolo per mano, lo sollevò ed egli si rizzò. Rientrato Gesù in casa, i discepoli in disparte lo interrogarono: «Perché non abbiamo potuto cacciarlo noi?» E rispose loro: «Questa razza di demoni non può essere cacciata che per mezzo della preghiera e del digiuno».

[Offertorium]
!Ps 118:47; 18:48
Io medito sui tuoi precetti che amo, e tendo le mani ai tuoi precetti che amo.

[Secreta]
Questa offerta, Signore, ci purifichi dai nostri peccati: e consacri il corpo e l'anima di noi tuoi servi, perché possiamo celebrare questo sacrificio.
$Per Dominum

[Communio]
!Neh 8:10
Mangiate buone carni, e bevete vino dolce, e mandatene a quelli che non ne hanno: poiché questo è il giorno santo del Signore: non vi rattristate, ché il gaudio del Signore è la nostra fortezza.

[Postcommunio]
Ricevendo questi doni celesti, ti supplichiamo umilmente, o Signore: fa' che quanto con sollecito servizio abbiamo compiuto per tua concessione, lo abbiamo pure, per tua grazia, ad accogliere con degni sentimenti.
$Per Dominum

