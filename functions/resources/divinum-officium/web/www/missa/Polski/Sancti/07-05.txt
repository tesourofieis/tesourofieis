[Rank]
S. Antonii Mariae Zaccaria Confessoris;;Duplex;;3;;vide C5

[RankNewcal]
S. Antonii Mariae Zaccaria Confessoris;;Duplex optional;;2;;vide C5

[Rule]
Gloria

[Comment]
# 5 VII – Św. Antoniego Marii Zaccaria, Wyznawcy
! 3 klasy
! Szaty białe
Św. Antoni Maria Zaccaria urodził się w Kremonie w roku 1502. Studiował medycynę w Padwie, lecz zrezygnował z tego zawodu i poświęcił się służbie Bożej. W roku 1530 założył zakon Kleryków Regularnych św. Pawła, których nazwano Barnabitami od kościoła Barnaby, przy którym się osiedlili. Św Antoni miał wielki kult dla św. Pawła i dał go swoim braciom za wzór i opiekuna. Chciał, aby ich życie i nauczanie było przeniknięte duchem Apostoła Narodów. Wyniszczony gorliwą pracą kaznodziejską zmarł 5 lipca 1539 roku, mając lat 36.

[Introitus]
!1 Kor 2:4
v. Mowa moja i nauczanie moje nie polegały na przekonywających słowach mądrości ludzkiej, ale na okazaniu ducha i mocy.
!Ps 110:1
Z całego serca będę Cię chwalił, Panie, w zebraniu sprawiedliwych i na zgromadzeniu.
&Gloria
v. Mowa moja i nauczanie moje nie polegały na przekonywających słowach mądrości ludzkiej, ale na okazaniu ducha i mocy.

[Oratio]
Panie Boże, spraw, abyśmy w duchu świętego Pawła Apostoła Posiedli tę najszczytniejszą znajomość Jezusa Chrystusa, w której przedziwnie wykształcony św. Antoni Maria założył w Kościele Twoim nowe rodziny zakonne kapłanów i dziewic.
$Per eundem

[Lectio]
!1 Tm 4:8-16
!x! Św. Paweł przypomina Tymoteuszowi i apostołom wszystkich czasów, że podstawą owocności ich działania jest życie wewnętrzne.
Najmilszy: Pobożność do wszystkiego jest pożyteczna, bo ma obietnicę żywota teraźniejszego i przyszłego. Prawda to niezawodna i wszelkiej wiary godna. Bo dla niej to pracujemy i zelżywość znosimy, gdyż nadzieję pokładamy w Bogu żywym, który jest Zbawicielem wszystkich ludzi, a przede wszystkim wiernych. To przykazuj i tego nauczaj. Niech nikt młodości twej nie lekceważy, ale bądź przykładem dla wiernych w mowie, w postępowaniu, w miłości, w wierze i w czystości. Póki nie przybędę, pilnuj czytania, napominania i nauki. Nie zaniedbuj danej ci łaski, której ci udzielono przez proroctwo z włożeniem rąk kapłańskich. Bacz na to i o to się troszcz, aby postęp twój jawny był dla wszystkich. Pilnuj samego siebie i nauki: i w tym trwaj. Bo to czyniąc i samego siebie zbawisz, i tych, którzy cię słuchają.

[Graduale]
!Flp 1:8-9
Świadkiem mi jest Bóg, jak pragnę, abyście wszyscy byli w sercu Jezusa Chrystusa. A modlę się o to, aby miłość wasza pomnażała się nieustannie w umiejętności i we wszelkim zrozumieniu.
!Flp 1:10
Abyście umieli rozeznać, co ważniejsze, a byli szczerzy i bez skazy na dzień Chrystusowy. Alleluja, alleluja.
!Flp 1:11
Napełnieni plonem sprawiedliwości przez Jezusa Chrystusa, ku czci i chwale Bożej. Alleluja.
 
[Evangelium]
Ciąg dalszy ++ Ewangelii świętej według Marka.
!Mk 10:15-21
!x! Św. Antoni w młodym wieku usłyszał wezwanie Boże i poszedł za nim.
Onego czasu: Rzekł Jezus uczniom swoim: «Ktokolwiek nie przyjmie Królestwa Bożego jak dziecko, nie wnijdzie do niego». A tuląc je i kładąc na nie swe ręce, błogosławił im.
A gdy wyruszył w drogę, przybiegł jeden i upadłszy przed Nim na kolana pytał Go: «Nauczycielu dobry, co mam czynić, abym osiągnął życie wieczne?» Jezus zaś rzekł mu: «Czemu mię zowiesz dobrym? Nikt nie jest dobry, jeno jeden Bóg. Znasz przykazania: Nie cudzołóż, nie zabijaj, nie kradnij, nie mów fałszywego świadectwa, nie wyrządzaj krzywdy, czcij ojca twego i matkę». A on odpowiadając rzekł Mu: «Nauczycielu, tego wszystkiego przestrzegałem od młodości mojej». A Jezus wejrzawszy nań umiłował go i rzekł mu: «Jednego ci brak; idź, sprzedaj wszystko, co masz, i rozdaj ubogim, a będziesz miał skarb w niebie, a wróć i pójdź ze mną».

[Offertorium]
!Ps 137:1-2
Wobec Aniołów będę Ci śpiewał; upadnę na twarz w Twoim świętym przybytku i będę sławił Twe imię.

[Secreta]
Spraw, Panie, byśmy do stołu uczty niebieskiej przynosili taką czystość duszy i ciała, jaką przedziwnie jaśniał św. Antoni Maria składając tę najświętszą ofiarę.
$Per Dominum

[Communio]
!Flp 3:17
Naśladowcami moimi bądźcie, bracia, i zapatrujcie się na tych, którzy tak postępują, jak tego wzór macie w nas.

[Postcommunio]
Panie Jezu Chryste, niechaj niebieska uczta, która nas posiliła, rozpłomieni serca nasze takim ogniem miłości, z jakim św. Antoni Maria podniósł zwycięsko sztandar zbawczej Hostii przeciw wrogom Kościoła
$Qui vivis
