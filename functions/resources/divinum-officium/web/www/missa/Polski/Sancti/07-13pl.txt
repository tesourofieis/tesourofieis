[Comment]
# 13 VII – Śś. Andrzeja Świerada i Benedykta, Wyznawców
! 3 klasy
! Szaty białe
Św. Andrzej Żórawek albo Świerad żył najpierw w klasztorze pod Nitrą w Słowacji,~
a później w pustelni nad rzeką Wag. Jego uczeń i towarzysz, św. Benedykt, również~
Polak, w trzy lata po śmierci mistrza został zamordowany przez zbójców, którzy~
spodziewali się znaleźć bogaty łup w jego jaskini. Obydwu kanonizował papież~
Grzegorz VII w roku 1083. Słowacja czci ich jako swoich patronów. Relikwie~
spoczywają w klasztorze w Nitrze.

Niniejszy formularz własny *Laetetur* pochodzi z Mszału rzymskiego (mszalika codziennego)~
w opracowaniu benedyktynów tynieckich, Pallottinum, Poznań **1965**. Alternatywnie można~
posłużyć się formularzem *Os iusti* (1 Msza o Wyznawcy) lub *Iustus ut palma* (2 Msza o Wyznawcy).

[Introitus]
! Ps 104:3-4
v. Niech się weseli serce szukających Pana, szukajcie Pana i umacniajcie się,~
szukajcie zawsze Jego oblicza. (O. W. Alleluja, alleluja.)
! Ps 104:1
Chwalcie Pana i wzywajcie Jego imienia: dzieła Jego głoście wśród narodów.
&Gloria
v. Niech się weseli serce szukających Pana, szukajcie Pana i umacniajcie się,~
szukajcie zawsze Jego oblicza. (O. W. Alleluja, alleluja.)

[Oratio]
Najłaskawszy Boże, który sprawiłeś, że święci Andrzej i Benedykt wyłącznie~
Tobie się oddali przez podziwu godną wstrzemięźliwość i wytrwałą surowość~
życia, za ich wstawiennictwem spraw, abyśmy przez nieustanną pokutę usunęli~
brud z naszych serc i oczyszczoną duszą służyli Tobie.
$Per Dominum

[Lectio]
Czytanie z Księgi Syracydesa.
!Syr 2:7-13
Którzy się Pana boicie, czekajcie Jego miłosierdzia, a nie odstępujcie od~
Niego, abyście nie upadli. Którzy się Pana boicie, wierzcie Mu, a nie zginie~
zapłata wasza. Którzy się Pana boicie, miejcie nadzieję w Nim, a przyjdzie~
wam miłosierdzie ku radości. Którzy się Pana boicie, miłujcie Go, a będą~
oświecone serca wasze. Przypatrzcie się, synowie, narodom ludzkim, a wiedzcie,~
iż nikt nie był zawstydzony, który w Panu nadzieję miał. Bo kto trwał w~
przykazaniach Jego, a był opuszczony? Albo kto wzywał Go, a wzgardził nim?~
Gdyż dobrotliwy i miłosierny jest Bóg, i odpuści grzechy w dzień utrapienia,~
i obrońcą jest wszystkich, którzy Go w prawdzie szukają.

[Graduale]
!Ps 30:24-25
Miłujcie Pana, wszyscy Święci Jego! Pan wiernych zachowuje, ale odpłaca z~
nawiązką tym, którzy postępują wyniośle.
V. Bądźcie mężni, niech serce wasze się umocni, wy wszyscy, co Panu ufacie.~
Alleluja, alleluja.
!Ps 9:11
V. Zaufają Tobie znający Twe imię, bo nie opuszczasz, Panie, tych, co Cię~
szukają. Alleluja.

[GradualeP]
Alleluja, alleluja.
!Ps 9:11
V. Zaufają Tobie znający Twe imię, bo nie opuszczasz, Panie, tych, co Cię~
szukają. Alleluja.
!Ps 139:14
V. Sprawiedliwi będą sławić Twe imię, Panie, przed Twym obliczem będą~
mieszkać prawi. Alleluja.

[Tractus]
!Ps 33:9-11
Skosztujcie i zobaczcie, jak słodki jest Pan; błogosławiony kto się do Niego ucieka.
V. Bójcie się Pana, wszyscy Święci Jego, niczego nie zabraknie tym, co się Go boją.
V. Bogacze wpadli w biedę i głodu zaznali, tym zaś, co Pana szukają, dobra nie zabraknie.

[Evangelium]
@Commune/C5:Evangelium

[Offertorium]
!Ps 67:4
Sprawiedliwi się cieszą i weselą przed Bożym obliczem, i rozkoszują się pośród radości. (O. W. Alleluja.)

[Secreta]
Gdy składamy ofiary na Twoim ołtarzu, Panie, daj nam takie uczucie pobożności,~
jakim obdarzyłeś świętych Wyznawców Twoich Andrzeja i Benedykta, byśmy czystą~
myślą i gorącym sercem uczestniczyli w świętej czynności i złożyli ofiarę Tobie~
miłą, a dla nas pożyteczną.
$Per Dominum

[Communio]
!Łk 12:37
Błogosławieni słudzy owi, których Pan, gdy nadejdzie, zastanie czuwającymi.~
Zaprawdę powiadam wam, że przepasze się i każe im zasiąść, a przechodząc będzie~
im usługiwał. (O. W. Alleluja.)

[Postcommunio]
Wszechmogący Boże, niech za wstawiennictwem świętych Wyznawców Twoich Andrzeja i~
Benedykta święta uczta udzieli nam pomocy, abyśmy zachowali czystość ciała i czynami~
okazywali światło prawdy.
$Per Dominum
