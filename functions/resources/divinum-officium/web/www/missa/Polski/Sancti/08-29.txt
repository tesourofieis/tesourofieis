[Rank]
Decollatione S. Joannis Baptistae;;Duplex majus;;4;;ex C2

[Rank1960]
Decollatione S. Joannis Baptistae;;Duplex;;3;;vide C2

[Rule]
ex C2;
Gloria

[Comment]
# 29 VIII – Ścięcie Św. Jana Chrzciciela
! 3 klasy
! Szaty czerwone
Św. Jan, który cały naród wzywał do poprawy obyczajów, nie wahał się napominać również króla. Za to został uwięziony i ścięty (ewangelia). Podobnie jak Prorocy i Apostołowie własną krwią przypieczętował głoszoną naukę.

Św. Sabiny, Męczennicy
! Wspomnienie
! Szaty czerwone
Relikwie św. Sabiny, męczennicy z Umbrii, w VII wieku zostały przeniesione do rzymskiego kościoła ufundowanego przez zamożną rzymiankę, noszącą to samo imię.

Msza wspólna nr 28 Me exspectaverunt, z wyjątkiem kolekty, sekrety i pokomunii

[Introitus]
!Ps 118:46-47
v. Świadczyłem o Twej prawdzie wobec królów, a nie wstydziłem się, i rozważałem Twoją naukę, bo bardzo ją pokochałem.
!Ps 91:2
Dobrze jest wysławiać Pana i śpiewać imieniu Twemu, o Najwyższy.
&Gloria
v. Świadczyłem o Twej prawdzie wobec królów, a nie wstydziłem się, i rozważałem Twoją naukę, bo bardzo ją pokochałem.

[Oratio]
Prosimy Cię, Panie, niechaj chwalebna uroczystość św. Jana Chrzciciela, Twego Przesłańca i Męczennika, sprowadzi nam zbawienną pomoc:
$Qui vivis

[Lectio]
!Jer 1:17-19
W one dni: Stało się do mnie słowo Pańskie mówiąc: Opasz biodra twe, a powstań i mów do Judy to wszystko, co ci przykazuję. Nie lękaj się ich oblicza, bo Ja sprawię, że nie będziesz się bał ich obecności. Ja bowiem postawiłem cię dzisiaj niby miasto obronne i niby słup żelazny, i niby mur spiżowy po wszystkiej ziemi przeciw królom Judy i książętom jego, i kapłanom i ludowi ziemi. I będą wojować przeciw tobie, a nie zwyciężą; bo Ja jestem z tobą – mówi Pan – abym cię wyzwolił.

[Graduale]
!Ps 91:13-14
Sprawiedliwy zakwitnie jak palma, rozrośnie się jak cedr na Libanie w domu Pańskim.
!Ps 91:3
By głosić z rana Twoje miłosierdzie, a wierność Twoją nocami. Alleluja, alleluja.
!Oz 14:6
Sprawiedliwy wyrośnie jak lilia i kwitnąć będzie przed Panem na wieki. Alleluja.

[Evangelium]
Ciąg dalszy ++ Ewangelii świętej według Marka.
!Mk 6:17-29
Onego czasu: Herod posłał i pojmał był Jana, i skuł go w więzieniu dla Herodiady, żony Filipa, brata swego, że ją był pojął. Bo mówił Jan Herodowi: Nie godzi się tobie mieć żony brata twego. Herodiada zaś czyhała na niego i chciała go zgładzić, ale nie mogła. Bo Herod obawiał się Jana, wiedząc, że jest mężem sprawiedliwym i świętym. I strzegł go, I wiele czynił pod jego wpływem, a chętnie go słuchał. I gdy nadszedł dzień stosowny, Herod w swe urodziny zgotował ucztę dla książąt, wodzów i dostojników galilejskich. A gdy weszła córka owej Herodiady i tańczyła, a spodobała Się królowi i współbiesiadnikom, rzekł król do dziewczęcia: «Proś mię, o co chcesz, a dam tobie». I poprzysiągł jej: Że o cokolwiek prosić będziesz, dam ci, choćby nawet połowę królestwa mego. Ona tedy wyszedłszy powiedziała matce swojej: «Czego mam żądać?» Ta zaś rzekła: «Głowy Jana Chrzciciela». Zaraz też wbiegła z pośpiechem do króla i prosiła mówiąc: «Chcę, abyś natychmiast dał mi na misie głowę Jana Chrzciciela». I zasmucił się król: dla onej przysięgi i dla współbiesiadników nie chciał jej odmawiać. Ale posławszy kata, rozkazał przynieść głowę jego na misie. I ściął go w więzieniu, i przyniósł głowę jego na misie, i wręczył ją dziewczęciu. A dziewczę oddało ją matce swojej. Posłyszawszy o tym uczniowie jego przybyli, zabrali ciało jego i złożyli je w grobie.

[Offertorium]
!Ps 20:2-3
Z potęgi Twej, Panie, weseli się sprawiedliwy, i z pomocy Twojej bardzo się cieszy: spełniłeś pragnienie jego serca.

[Secreta]
Prosimy Cię, Panie, aby dary, które składamy Tobie ku uczczeniu śmierci św. Jana Chrzciciela, Twego Męczennika, za jego wstawiennictwem pomogły nam do zbawienia.
$Per Dominum

[Communio]
!Ps 20:4
Panie, włożyłeś mu na głowę koronę z drogich kamieni.

[Postcommunio]
Panie, niechaj uroczystość św. Jana Chrzciciela sprawi, abyśmy czcili pod osłoną znaków ten wielki Sakrament, któryśmy przyjęli, a jeszcze bardziej radowali się z jego działania w nas.
$Per Dominum

[Commemoratio Oratio]
! Wspomnienie św. Sabiny
Boże, który między innymi cudami Twojej potęgi obdarzyłeś zwycięstwem w męczeństwie także płeć słabszą, spraw łaskawie, abyśmy obchodząc narodziny dla nieba świętej Sabiny, Twojej Męczennicy, za jej przykładem zdążali do Ciebie.
$Per Dominum

[Commemoratio Secreta]
! Wspomnienie św. Sabiny
Prosimy Cię, Panie, przyjmij łaskawie ofiarę, którą Ci składamy przez zasługi świętej Sabiny, Twojej Męczennicy i spraw, by nam nieustanną była pomocą.
$Per Dominum

[Commemoratio Postcommunio]
! Wspomnienie św. Sabiny
Darem Bożym szczodrze nasyceni, prosimy Cię, Panie Boże nasz, abyśmy za wstawiennictwem świętej Sabiny, Twojej Męczennicy, zawsze czerpali zeń życie.
$Per Dominum
