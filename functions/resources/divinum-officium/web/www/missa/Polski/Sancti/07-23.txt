[Rank]
S. Apollinaris Episcopi et Mart;;Duplex;;3;;vide C2

[RankNewcal]
S. Apollinaris Episcopi et Mart;;Duplex optional;;2;;vide C2

[Rule]
vide C2;
Gloria

[Comment]
# 23 VII – Św. Apolinarego, Biskupa i Męczennika
! 3 klasy
! Szaty czerwone
Św. Apolinary, pierwszy biskup Rawenny, zmarł z końcem II wieku wskutek cierpień doznanych w czasie prześladowania Kościoła. Gdy Rawenna stała się stolicą cesarstwa zachodniego, gminą chrześcijańska tego miasta usiłowała z tego powodu przywłaszczyć sobie różne przywileje. Dlatego wybrano czytania mszalne pouczające o pokorze.

Św. Liboriusza, Biskupa i Wyznawcy
! Wspomnienie
! Szaty białe
Św. Liboriusz był biskupem w Mans we Francji i przyjacielem św. Marcina. Po życiu wypełnionym gorliwą pracą duszpasterską i pokutą zmarł z końcem IV wieku.
 
Msza wspólna nr 18 Statuit

[Introitus]
!Dn 3:84; 3:87
v. Kapłani Boży, błogosławcie Panu, święci i pokornego serca chwalcie Boga.
!Dan 3:57
Błogosławcie Panu, wszystkie dzieła Pańskie, chwalcie i wywyższajcie Go na wieki.
&Gloria
v. Kapłani Boży, błogosławcie Panu, święci i pokornego serca chwalcie Boga.

[Oratio]
Boże, który nagradzasz dusze wierne, a dzień dzisiejszy uświęciłeś męczeństwem świętego Kapłana Twego Apolinarego; spraw, abyśmy dostąpili przebaczenia przez prośby tego, którego chwalebną uroczystość obchodzimy.
$Per Dominum

[Lectio]
Czytanie z Listu świętego Piotra Apostoła.
!1 P 5:1-11
Najmilsi! Starszych, którzy są wśród was, proszę, jako równie starszy i świadek męki Chrystusowej oraz uczestnik tej chwały, która ma się objawić. Paście trzodę Bożą, która jest przy was, czuwając nad nią nie z musu, ale chętnie dla Boga, a nic dla szkaradnego zysku. Ani też jako panujący nad duchowieństwem, ale będąc świadomym wzorem dla owczarni. A gdy się zjawi książę pasterzy, otrzymacie niewiędnący wieniec chwały. Podobnie i młodzi, bądźcie poddani starszym. A wszyscy okazujcie pokorę jedni drugim, bo Bóg pysznym się sprzeciwia, a pokornym łaskę daje.
Uniżajcie się tedy pod możną ręką Bożą, aby Was wywyższył w czasie nawiedzenia, składając nań wszelką troskę waszą, bo On ma pieczę o was. Bądźcie wstrzemięźliwi i czuwajcie, bo wróg wasz, szatan, krąży jako lew ryczący, szukając, kogo by pożarł. Opierajcie mu się umocnieni w wierze, wiedząc, że to samo utrapienie spotyka braci waszych na świecie. A Bóg wszelkiej łaski, który wezwał nas do wiecznej chwały swojej w Chrystusie Jezusie, po niewielkim utrapieniu udoskonali, utwierdzi i ugruntuje nas. Jemu chwała i panowanie na wieki wieków. Amen.

[Graduale]
!Ps 88:21-23
Znalazłem Dawida, mojego sługę, namaściłem go świętym olejem moim, by ręka moja zawsze z nim była i ramię moje go umacniało.
V. Nic nie zyska w nim nieprzyjaciel, duch nieprawości mu nie zaszkodzi. Alleluja, alleluja.
!Ps 109:4
V. Pan przysiągł i nie pożałuje: Tyś kapłanem na wieki na wzór Melchizedeka. Alleluja.


[Evangelium]
Ciąg dalszy ++ Ewangelii świętej według Łukasza.
!Łk 22:24-30
Onego czasu: Powstał między uczniami spór, kto by z nich zdawał się być większym. I rzekł im Jezus: «Królowie narodów panują nad nimi, a którzy nad nimi władzę mają, zwani są dobroczyńcami. Nie tak wśród was. Ale kto jest większym pośród was, niech będzie jako mniejszy, a przełożony jako usługujący. Któż bowiem jest większy, czy ten, co zasiada u stołu, czy też ten, co służy? Czyż nie ten, który siedzi u stołu? Ja jednak pośród was jestem jako ten, który usługuje, a wy jesteście tymi, którzy wytrwali przy mnie w przeciwnościach moich. A ja wam przekazuję Królestwo, jako mi przekazał Ojciec mój, abyście jedli i pili u stołu mego w Królestwie moim i zasiadali na tronach, sądząc dwanaście pokoleń izraelskich».

[Offertorium]
!Ps 88:25
Z nim moja wierność i moja łaska; w moim imieniu moc jego wzrośnie.

[Secreta]
Panie, wejrzyj łaskawie na te dary, które składamy dla uczczenia pamięci świętego Kapłana i Męczennika Twego Apolinarego i ofiarujemy Ci za nasze uchybienia.
$Per Dominum

[Communio]
!Mt 25:20-21
Panie, dałeś mi pięć talentów, otom drugie pięć zyskał. Dobrze, sługo prawy i wierny, żeś w małym był wierny, dam ci władzę nad wieloma: wnijdź do wesela Pana twego.

[Postcommunio]
Przyjmując Najświętszy Sakrament, prosimy Cię, Panie, by nas otaczała ciągła opieka św. Apolinarego, bo nie przestajesz łaskawie spoglądać na tych, których raczysz wspierać taką pomocą.
$Per Dominum

[Commemoratio Oratio]
! Wspomnienie św. Liboriusza
Spraw, prosimy Cię, wszechmogący Boże, aby chwalebna uroczystość świętego Liboriusza, Twego Wyznawcy i Biskupa, przysporzyła nam gorliwości i łaski do zbawienia.
$Per Dominum

[Commemoratio Secreta]
! Wspomnienie św. Liboriusza
Panie, niech nam wszędzie sprawiają radość Twoi Święci, abyśmy wspominając ich zasługi doznali również ich opieki.
$Per Dominum

[Commemoratio Postcommunio]
! Wspomnienie św. Liboriusza
Wszechmogący Boże, spraw, prosimy, abyśmy składając dzięki za przyjęte dary, za przyczyną świętego Liboriusza, Wyznawcy Twego i Biskupa, otrzymywali coraz większe dobrodziejstwa.
$Per Dominum

