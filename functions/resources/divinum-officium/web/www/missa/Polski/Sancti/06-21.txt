[Rank]
S. Aloisii Gonzagae Confessoris;;Duplex;;3;;vide C5

[Rule]
vide C5;
Gloria

[Comment]
# 21 VI – Św. Alojzego Gonzagi, Wyznawcy
! 3 klasy
! Szaty białe
Św. Alojzy urodził się w roku 1568 jako syn margrabiego Ferdynanda di Castiglione. Od dzieciństwa odznaczał się zamiłowaniem do modlitwy. W dziewiątym roku życia złożył ślub czystości i postanowił poświęcić się służbie Bożej. Przez długie lata ojciec sprzeciwiał się jego powołaniu i kazał mu kontynuować życie dworskie w Mantui, Pawii i Madrycie. Alojzy trwał w swoim postanowieniu i zrzekł się formalnie praw do księstwa Mantui na rzecz brata. Wstąpił do Towarzystwa Jezusowego w szesnastym roku życia. Surowymi umartwieniami starał się wynagradzać za złe życie katolików, którego był świadkiem. Jako kleryk oddał się pielęgnowaniu chorych na dżumę i zaraziwszy się chorobą zmarł 20 czerwca 1591 roku mając dwadzieścia trzy lata. Papież Benedykt XIII ogłosił go patronem młodzieży. 

[Introitus]
!Ps 8:6
v. Uczyniłeś go niewiele mniejszym od Aniołów, chwałą i czcią go uwieńczyłeś.
!Ps 148:2
Chwalcie Pana, wszyscy Jego Aniołowie, chwalcie Go, wszystkie Jego Zastępy.
&Gloria
v. Uczyniłeś go niewiele mniejszym od Aniołów, chwałą i czcią go uwieńczyłeś.

[Oratio]
Boże, rozdawco darów niebieskich, który w anielskim młodzieńcu Alojzym połączyłeś przedziwną niewinność życia z równie wielką pokutą; przez jego prośby i zasługi daj nam naśladować go w pokucie, skoro nie naśladowaliśmy jego niewinności.
$Per Dominum

[Lectio]
@Commune/C5:Lectio

[Graduale]
!Ps 70:5-6
Panie, nadziejo moja od młodości mojej, na Tobie wsparty jestem od powicia: byłeś mym opiekunem od żywota matki.
!Ps 40:13
Ty mnie zachowasz dla mej niewinności i przed obliczem Twym umieścisz mnie na wieki. Alleluja, alleluja.
!Ps 64:5
Szczęśliwy, kogoś wybrał i przygarnął: mieszka on w Twoich pałacach. Alleluja. 

[Evangelium]
Ciąg dalszy ++ Ewangelii świętej według Mateusza.
!Mt 22:29-40
!x! Św. Alojzy wypełnił doskonale oba przykazania miłości. Dla miłości Boga wyrzekł się bogactwa i godności książęcej i złożył swoje życie w ofierze, posługując cierpiącym bliźnim.
Onego czasu: Odpowiadając Jezus rzekł saduceuszom: «Błądzicie nie znając Pism ani mocy Bożej. W zmartwychwstaniu bowiem ani się żenić będą, ani za mąż wychodzić, ale będą jako Aniołowie Boży w niebie. A nie czytaliście, co o powstaniu umarłych powiedziane jest przez Boga, mówiącego wam: Jam Bóg Abrahama, i Bóg Izaaka, i Bóg Jakuba? Bóg nie jest Bogiem umarłych, ale żywych». A słysząc to rzesze zdumiewały się nad nauką Jego.
Faryzeusze tedy, słysząc, że zmusił do milczenia saduceuszów, zeszli się razem. I zapytał Go jeden z nich, uczony w Prawie, kusząc Go: «Mistrzu, które Jest największe przykazanie w Prawie?» Rzekł mu Jezus: «Będziesz miłował Pana Boga twego ze wszystkiego serca twego i ze wszystkiej duszy twojej, i ze wszystkiej myśli twojej. To jest największe i pierwsze przykazanie. A drugie podobne jest temu: Będziesz miłował bliźniego twego jako siebie samego. Na tych dwóch przykazaniach całe Prawo zawisło i Prorocy».

[Offertorium]
!Ps 23:3-4
Kto wstąpi na górę Pana lub stanie na świętym Jego miejscu? Człowiek rąk nieskalanych i czystego serca.

[Secreta]
Spraw, Panie, abyśmy zasiedli do uczty niebieskiej odziani w szatę godową, którą zdobiły bezcennymi perłami pobożne przygotowanie i ustawiczne łzy św. Alojzego.
$Per Dominum

[Communio]
!Ps 77:24-25
Obdarzył ich chlebem niebieskim, chleb Aniołów pożywał człowiek. 

[Postcommunio]
Daj, Panie, abyśmy posileni chlebem Anielskim żyli na wzór Aniołów i za przykładem tego, którego dziś czcimy, stale trwali w dziękczynieniu.
$Per Dominum
