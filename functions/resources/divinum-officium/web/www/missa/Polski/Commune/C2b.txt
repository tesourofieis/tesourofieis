[Name]
Commune Unius Martyris Pontificis, Sacerdotes Dei

[Rule]

[Comment]
# 10 – 2 Msza o Męczenniku Biskupie – Sacerdotis Dei
Męczeństwo jest zwycięstwem. Święty Biskup, który oddał życie swoje za Chrystusa, otrzymał od Niego wspaniałą nagrodę.

[Introitus]
!Dn 3:84; 3:87
v. Kapłani Boży błogosławcie Pana: święci i pokornego serca, chwalcie Boga.
!Dn 3:57
Błogosławcie Pana, wszystkie dzieła Pańskie; chwalcie i wywyższajcie Go na wieki.
&Gloria
v. Kapłani Boży błogosławcie Pana: święci i pokornego serca, chwalcie Boga.

[Oratio]
Boże, co roku uweselasz nas uroczystością świętego N., Twojego Męczennika i Biskupa; spraw łaskawie, abyśmy cieszyli się opieką tego, którego urodziny dla nieba obchodzimy.
$Per Dominum

[Lectio]
Czytanie z Listu świętego Pawła Apostoła do Koryntian.
!2 Kor 1:3-7
Bracia: Błogosławiony Bóg i Ojciec Pana naszego Jezusa Chrystusa, Ojciec miłosierdzia i Bóg wszelkiej pociechy, który nas pociesza w każdym utrapieniu naszym, abyśmy i my pocieszać mogli tych, którzy są w jakim ucisku, tą pociechą, której sami doznajemy od Boga.
Albowiem jak liczne są w nas cierpienia Chrystusowe, tak też przez Chrystusa obfita jest pociecha nasza. Jeśli doznajemy utrapień, to dla waszej pociechy i zbawienia, jeśli się radujemy, to i dla waszego pocieszenia, jeśli znosimy napominanie, to dla waszego upomnienia i zbawienia, co sprawia,że znosicie te same cierpienia, które są i naszym udziałem. Aby nadzieja nasza o was była mocna, bo wiemy, że jak jesteście uczestnikami utrapienia, tak też będziecie uczestnikami pociechy: w Chrystusie Jezusie, Panu naszym.

[Graduale]
!Ps 8:6-7
Uwieńczyłeś go chwałą i czcią.
V. Obdarzyłeś go władzą nad dziełami rąk Twoich, o Panie. Alleluja, alleluja.
V. Oto kapłan, którego uwieńczył Pan. Alleluja.

[Tractus]
!Ps 8:6-7
Uwieńczyłeś go chwałą i czcią.
V. Obdarzyłeś go władzą nad dziełami rąk Twoich, o Panie.
!Ps 111:1-3
Błogosławiony mąż, który boi się Pana i wielką radość znajduje w Jego nakazach.
V. Potomstwo jego będzie potężne na ziemi, dozna błogosławieństwa pokolenie prawych.
V. Zasoby i bogactwa będą w jego domu, a hojność jego będzie trwała zawsze.

[Evangelium]
Ciąg dalszy ++ Ewangelii świętej według Mateusza.
!Mt 16:24-27
Onego czasu: Rzekł Jezus uczniom swoim: «Jeśli kto chce za mną iść, niech się zaprze samego siebie i weźmie krzyż swój, i naśladuje mnie. Albowiem kto by chciał życie swe zachować, straci je. A kto by stracił życie swe dla mnie, znajdzie je. Bo co za pożytek człowiekowi, choćby cały świat pozyskał, a na duszy swojej poniósł szkodę? Albo co da człowiek w zamian za duszę swoją? Albowiem Syn Człowieczy przyjdzie w chwale Ojca swego z Aniołami swymi i wtedy odda każdemu według uczynków jego».

[Offertorium]
!Ps 88:21-22
Znalazłem Dawida, mojego sługę, namaściłem go świętym olejem moim, by ręka moja zawsze z nim była i ramię moje go umacniało.

[Secreta]
Poświęć, Panie, złożone Ci dary i za przyczyną świętego N., Twego Męczennika i Biskupa, daj się nimi przebłagać i bądź nam przychylny.
$Per Dominum

[Communio]
!Ps 20:4
Panie, włożyłeś mu na głowę koronę z drogich kamieni.

[Postcommunio]
Panie, niech ta Komunia oczyści nas z grzechów i za przyczyną świętego N., Twego Męczennika i Biskupa, stanie się dla nas niebieskim lekarstwem.
$Per Dominum
