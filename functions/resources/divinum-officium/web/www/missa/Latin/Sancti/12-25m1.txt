[Rank]
In Nativitate Domini in nocte;;Duplex I Classis;;7

[Rule]
Gloria
Credo
Prefatio=Nat
celebranda aut missa prima aut missa secunda aut missa tertia

[Introitus]
!Ps 2:7.
v. Dóminus dixit ad me: Fílius meus es tu, ego hódie génui te.
!Ps 2:1
Quare fremuérunt gentes: et pópuli meditáti sunt inánia?
&Gloria
v. Dóminus dixit ad me: Fílius meus es tu, ego hódie génui te.

[Oratio]
Deus, qui hanc sacratíssimam noctem veri lúminis fecísti illustratióne~
claréscere: da, quǽsumus; ut, cujus lucis mystéria in terra cognóvimus, ejus~
quoque gáudiis in cœlo perfruámur:
$Qui tecum

[Lectio]
@Sancti/01-01:Lectio

[Graduale]
!Ps 109:3; 109:1
Tecum princípium in die virtútis tuæ: in splendóribus Sanctórum, ex útero ante~
lucíferum génui te.
V. Dixit Dóminus Dómino meo: Sede a dextris meis: donec ponam inimícos tuos,~
scabéllum pedum tuórum. Allelúja, allelúja.
!Ps 2:7
V. Dóminus dixit ad me: Fílius meus es tu, ego hódie génui te. Allelúja.

[Evangelium]
Sequéntia ++ sancti Evangélii secundum Lucam
!Luc 2:1-14
In illo témpore: Exiit edíctum a Cæsare Augústo, ut describerétur univérsus~
orbis. Hæc descríptio prima facta est a præside Sýriæ Cyríno: et ibant omnes ut~
profiteréntur sínguli in suam civitátem. Ascéndit autem et Joseph a Galilæa de~
civitáte Názareth, in Judæam in civitátem David, quæ vocatur Béthlehem: eo quod~
esset de domo et fámilia David, ut profiterétur cum María desponsáta sibi uxóre~
prægnánte. Factum est autem, cum essent ibi, impléti sunt dies, ut páreret. Et~
péperit fílium suum primogénitum, et pannis eum invólvit, et reclinávit eum in~
præsépio: quia non erat eis locus in diversório. Et pastóres erant in regióne~
eádem vigilántes, et custodiéntes vigílias noctis super gregem suum. Et ecce,~
Angelus Dómini stetit juxta illos, et cláritas Dei circumfúlsit illos, et~
timuérunt timóre magno. Et dixit illis Angelus: Nolíte timére: ecce enim,~
evangelízo vobis gáudium magnum, quod erit omni pópulo: quia natus est vobis~
hódie Salvátor, qui est Christus Dóminus, in civitáte David. Et hoc vobis~
signum: Inveniétis infántem pannis involútum, et pósitum in præsépio. Et súbito~
facta est cum Angelo multitúdo milítiæ cœléstis, laudántium Deum et dicéntium:~
Glória in altíssimis Deo, et in terra pax hóminibus bonæ voluntátis.

[Offertorium]
!Ps 95:11; 95:13
Læténtur cœli et exsúltet terra ante fáciem Dómini: quóniam venit.

[Secreta]
Accépta tibi sit, Dómine, quǽsumus, hodiérnæ festivitátis oblátio: ut, tua~
gratia largiénte, per hæc sacrosáncta commércia, in illíus inveniámur forma, in~
quo tecum est nostra substántia:
$Qui tecum

[Communio]
!Ps 109:3
In splendóribus Sanctórum, ex útero ante lucíferum génui te. 

[Postcommunio]
Da nobis, quǽsumus, Dómine, Deus noster: ut, qui Nativitátem Dómini nostri Jesu~
Christi mystériis nos frequentáre gaudémus; dignis conversatiónibus ad ejus~
mereámur perveníre consórtium:
$Qui tecum
