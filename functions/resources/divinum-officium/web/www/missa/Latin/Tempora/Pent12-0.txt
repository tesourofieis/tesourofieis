[Rank]
Dominica XII Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 69:2-3
v. Deus, in adjutórium meum inténde: Dómine, ad adjuvándum me festína:~
confundántur et revereántur inimíci mei, qui quærunt ánimam meam.
!Ps 69:4
Avertántur retrórsum et erubéscant: qui cógitant mihi mala.
&Gloria
v. Deus, in adjutórium meum inténde: Dómine, ad adjuvándum me festína:~
confundántur et revereántur inimíci mei, qui quærunt ánimam meam.

[Oratio]
Omnípotens et miséricors Deus, de cujus múnere venit, ut tibi a fidélibus tuis~
digne et laudabíliter serviátur: tríbue, quǽsumus, nobis; ut ad promissiónes~
tuas sine offensióne currámus.
$Per Dominum

[Lectio]
Léctio Epístolæ beáti Pauli Apóstoli ad Corínthios
!2 Cor 3:4-9
Fratres: Fidúciam talem habémus per Christum ad Deum: non quod sufficiéntes simus cogitáre áliquid a nobis, quasi ex nobis: sed sufficiéntia nostra ex Deo est: qui et idóneos nos fecit minístros novi testaménti: non líttera, sed spíritu: líttera enim occídit, spíritus autem vivíficat. Quod si ministrátio mortis, lítteris deformáta in lapídibus, fuit in glória; ita ut non possent inténdere fili Israël in fáciem Moysi, propter glóriam vultus ejus, quæ evacuátur: quómodo non magis ministrátio Spíritus erit in glória? Nam si ministrátio damnatiónis glória est multo magis abúndat ministérium justítiæ in glória.

[Graduale]
!Ps 33:2-3
Benedícam Dóminum in omni témpore: semper laus ejus in ore meo.
V. In Dómino laudábitur ánima mea: áudiant mansuéti, et læténtur. Allelúja,~
allelúja
!Ps 87:2
Dómine, Deus salútis meæ, in die clamávi et nocte coram te. Allelúja.

[Evangelium]
Sequéntia ++ sancti Evangélii secúndum Lucam
!Luc 10:23-37
In illo témpore: Dixit Jesus discípulis suis: Beáti óculi, qui vident quæ vos~
videtis. Dico enim vobis, quod multi prophétæ et reges voluérunt vidére quæ vos~
videtis, et non vidérunt: et audire quæ audítis, et non audiérunt. Et ecce,~
quidam legisperítus surréxit, tentans illum, et dicens: Magister, quid faciéndo~
vitam ætérnam possidébo? At ille dixit ad eum: In lege quid scriptum est?~
quómodo legis? Ille respóndens, dixit: Díliges Dóminum, Deum tuum, ex toto corde~
tuo, et ex tota ánima tua, et ex ómnibus víribus tuis; et ex omni mente tua: et~
próximum tuum sicut teípsum. Dixítque illi: Recte respondísti: hoc fac, et~
vives. Ille autem volens justificáre seípsum, dixit ad Jesum: Et quis est meus~
próximus? Suscípiens autem Jesus, dixit: Homo quidam descendébat ab Jerúsalem in~
Jéricho, et íncidit in latrónes, qui étiam despoliavérunt eum: et plagis~
impósitis abiérunt, semivívo relícto. Accidit autem, ut sacerdos quidam~
descénderet eádem via: et viso illo præterívit. Simíliter et levíta, cum esset~
secus locum et vidéret eum, pertránsiit. Samaritánus autem quidam iter fáciens,~
venit secus eum: et videns eum, misericórdia motus est. Et apprópians, alligávit~
vulnera ejus, infúndens óleum et vinum: et impónens illum in juméntum suum,~
duxit in stábulum, et curam ejus egit. Et áltera die prótulit duos denários et~
dedit stabulário, et ait: Curam illíus habe: et quodcúmque supererogáveris, ego~
cum redíero, reddam tibi. Quis horum trium vidétur tibi próximus fuísse illi,~
qui íncidit in latrónes? At ille dixit: Qui fecit misericórdiam in illum. Et ait~
illi Jesus: Vade, et tu fac simíliter.

[Offertorium]
!Exod 32:11 32:13; 32:14
Precátus est Moyses in conspéctu Dómini, Dei sui, et dixit: Quare, Dómine,~
irásceris in pópulo tuo? Parce iræ ánimæ tuæ: meménto Abraham, Isaac et Jacob,~
quibus jurásti dare terram fluéntem lac et mel. Et placátus factus est Dóminus~
de malignitáte, quam dixit fácere pópulo suo.

[Secreta]
Hóstias, quǽsumus, Dómine, propítius inténde, quas sacris altáribus exhibémus:~
ut, nobis indulgéntiam largiéndo, tuo nómini dent honórem.
$Per Dominum

[Communio]
!Ps 103:13; 103:14-15
De fructu óperum tuórum, Dómine, satiábitur terra: ut edúcas panem de terra, et~
vinum lætíficet cor hóminis: ut exhílaret fáciem in óleo, et panis cor hóminis~
confírmet.

[Postcommunio]
Vivíficet nos, quǽsumus, Dómine, hujus participátio sancta mystérii: et páriter~
nobis expiatiónem tríbuat et múnimen.
$Per Dominum
