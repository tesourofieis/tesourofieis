[Rank]
Feria VI Quattuor Temporum in Adventu;;Feria major;;2.1

[Rank] (rubrica 196)
Feria VI Quattuor Temporum Adventus;;Feria major;;4.9

[RankNewcal]
Feria VI infra Hebdomadam III Adventus;;Feria major;;2.1

[Rule]
Oratio Dominica
no Gloria
no Credo
Suffr=Maria1;Ecclesiæ,Papa;;

[Introitus]
!Ps 118:151-152
v. Prope es tu, Dómine, et omnes viæ tuæ véritas: inítio cognóvi de testimóniis~
tuis, quia in ætérnum tu es.
!Ps 118:1
Beati immaculáti in via: qui ámbulant in lege Dómini.
&Gloria
v. Prope es tu, Dómine, et omnes viæ tuæ véritas: inítio cognóvi de testimóniis~
tuis, quia in ætérnum tu es.

[Oratio]
Excita, quǽsumus, Dómine, poténtiam tuam, et veni: ut hi, qui in tua pietáte~
confídunt, ab omni cítius adversitáte liberéntur:
$Qui vivis

[Lectio]
Léctio Isaíæ Prophétæ
!Is 11:1-5
Hæc dicit Dóminus Deus: Egrediátur virga de radíce Jesse, et flos de radíce ejus ascéndet. Et requiéscet super eum spíritus Dómini: spíritus sapiéntiæ et intelléctus, spíritus consílii et fortitúdinis, spíritus sciéntiæ et pietátis; et replébit eum spíritus timóris Dómini. Non secundum visiónem oculórum judicábit: neque secúndum audítum áurium árguet: sed judicábit in justítia páuperes, et árguet in æquitáte pro mansuétis terræ: et percútiet terram virga oris sui, et spíritu labiórum suórum interfíciet ímpium. Et erit justítia cíngulum lumbórum ejus: et fides cinctórium renum ejus.

[Graduale]
!Ps 84:8; 84:2
Osténde nobis, Dómine, misericórdiam tuam: et salutáre tuum da nobis. 
V. Benedixísti, Dómine, terram tuam: avertísti captivitátem Jacob.

[Evangelium]
Sequéntia ++ sancti Evangélii secúndum Lucam
!Luc 1:39-47
In illo tempore: Exsúrgens María ábiit in montána cum festinatióne in civitátem~
Juda: et intrávit in domum Zacharíæ, et salutávit Elísabeth. Et factum est, ut~
audivit salutatiónem Maríæ Elísabeth, exsultávit infans in útero ejus: et~
repléta est Spíritu Sancto Elísabeth, et exclamávit voce magna, et dixit:~
Benedícta tu inter mulíeres, et benedíctus fructus ventris tui. Et unde hoc mihi,~
ut véniat Mater Dómini mei ad me? Ecce enim, ut facta est vox salutatiónis tuæ~
in áuribus meis, exsultávit in gáudio infans in útero meo. Et beáta, quæ~
credidísti, quóniam perficiéntur ea, quæ dicta sunt tibi a Dómino. Et ait María:~
Magníficat anima mea Dóminum: et exsultávit spíritus meus in Deo, salutári meo.

[Offertorium]
!Ps 84:7-8
Deus, tu convérsus vivificábis nos, et plebs tua lætábitur in te: osténde nobis,~
Dómine, misericórdiam tuam, et salutáre tuum da nobis.

[Secreta]
Munéribus nostris, quǽsumus, Dómine, precibúsque suscéptis: et coeléstibus nos~
munda mystériis, et cleménter exáudi.
$Per Dominum

[Communio]
!Zach 14:5
Ecce, Dóminus véniet et omnes Sancti ejus cum eo: et erit in die illa lux magna.

[Postcommunio]
Tui nos, Dómine, sacraménti libátio sancta restáuret: et a vetustáte purgátos,~
in mystérii salutáris fáciat transíre consórtium.
$Per Dominum

