[Name]
Commune Confessoris non pontificis; Justus

[Rule]

[Introitus]
!Ps 91:13-14
v. Justus ut palma florébit: sicut cedrus Líbani multiplicábitur: plantátus in~
domo Dómini: in átriis domus Dei nostri. (Allelúja, allelúja.) 
!Ps 91:2
Bonum est confitéri Dómino: et psállere nómini tuo, Altíssime.
&Gloria
v. Justus ut palma florébit: sicut cedrus Líbani multiplicábitur: plantátus in~
domo Dómini: in átriis domus Dei nostri. (Allelúja, allelúja.)

[Oratio]
Adésto, Dómine, supplicatiónibus nostris, quas in beáti N. Confessóris tui~
sollemnitáte deférimus: ut, qui nostræ justítiæ fidúciam non habémus, ejus, qui~
tibi plácuit, précibus adjuvémur.
$Per Dominum

[Lectio]
Léctio Epístolæ beáti Pauli Apóstoli ad Corínthios
!1 Cor 4:9-14
Fratres: Spectáculum facti sumus mundo et Angelis et homínibus. Nos stulti propter Christum, vos autem prudéntes in Christo: nos infírmi, vos autem fortes: vos nóbiles, nos autem ignóbiles. Usque in hanc horam et esurímus, et sitímus, et nudi sumus, et cólaphis cǽdimur, et instábiles sumus, et laborámus operántes mánibus nostris: maledícimur, et benedícimus: persecutiónem pátimur, et sustinémus: blasphemámur, et obsecrámus: tamquam purgaménta hujus mundi facti sumus, ómnium peripséma usque adhuc. Non ut confúndant vos, hæc scribo, sed ut fílios meos caríssimos móneo: in Christo Jesu, Dómino nostro.

[Graduale]
!Ps 36:30-31
Os justi meditábitur sapiéntiam, et lingua ejus loquétur judícium.
V. Lex Dei ejus in corde ipsíus: et non supplantabúntur gressus ejus. Allelúja,~
allelúja
!Ps 111:1
Beátus vir, qui timet Dóminum: in mandátis ejus cupit nimis. Allelúja.

[Tractus]
!Ps 36:30-31
Os justi meditábitur sapiéntiam, et lingua ejus loquétur judícium.
V. Lex Dei ejus in corde ipsíus: et non supplantabúntur gressus ejus.
!Ps 111:1-3
Beátus vir, qui timet Dóminum: in mandátis ejus cupit nimis.
V. Potens in terra erit semen ejus: generátio rectórum benedicétur.
V. Glória et divítiæ in domo ejus: et justítia ejus manet in sǽculum sǽculi.

[GradualeP]
Allelúja, allelúja
!Ps 111:1
Beátus vir, qui timet Dóminum: in mandátis ejus cupit nimis. Allelúja
!Ps 14:6
Justus germinábit sicut lílium: et florébit in ætérnum ante Dóminum. Allelúja.

[Evangelium]
Sequéntia ++ sancti Evangélii secúndum Lucam.
!Luc 12:32-34
In illo témpore: Dixit Jesus discípulis suis: Nolíte timére, pusíllus grex, quia~
complácuit Patri vestro dare vobis regnum. Véndite quæ possidétis, et date~
eleemósynam. Fácite vobis sácculos, qui non veteráscunt, thesáurum non~
deficiéntem in cœlis: quo fur non apprópiat, neque tínea corrúmpit. Ubi enim~
thesáurus vester est, ibi et cor vestrum erit.

[Offertorium]
!Ps 20:2-3
In virtúte tua, Dómine, lætábitur justus, et super salutáre tuum exsultábit~
veheménter: desidérium ánimæ ejus tribuísti ei. (Allelúja.)

[Secreta]
Præsta nobis, quǽsumus, omnípotens Deus: ut nostræ humilitátis oblátio et pro~
tuórum tibi grata sit honóre Sanctórum, et nos córpore páriter et mente~
puríficet.
$Per Dominum

[Communio]
!Matt 19:28 et 29.
Amen, dico vobis: quod vos, qui reliquístis ómnia et secúti estis me, céntuplum~
accipiétis, et vitam ætérnam possidébitis. (Allelúja.)

[Postcommunio]
Quǽsumus, omnípotens Deus: ut, qui cœléstia aliménta percépimus, intercedénte~
beáto N. Confessóre tuo, per hæc contra ómnia advérsa muniámur.
$Per Dominum


