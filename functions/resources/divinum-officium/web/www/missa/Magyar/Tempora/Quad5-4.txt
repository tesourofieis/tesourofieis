[Rank]
Feria Quinta infra Hebdomadam Passionis;;Feria major;;2

[Rule]
no Gloria
Suffragium=Ecclesiae,Papa;;
Prefatio=Quad5
Super popul

[Lectio]
Olvasmány Dániel próféta könyvéből
!Dan 3:25; 3:34-45.
v. Azariás pedig állván, így imádkozék, és megnyitván száját a tűz közepett, mondá: Kérünk, ne adj kézbe minket mindörökre a te nevedért, és ne bontsd föl szövetségedet. És ne vond el tőlünk irgalmasságodat Ábrahámért, a te kedveltedért, Izsákért, a te szolgádért, és Izraelért, a te szentedért, kiknek szólottál, megigérvén, hogy megsokasítod az ő ivadékukat, mint az ég csillagait, és mint a fövényt, mely a tenger partján vagyon; mert, Uram, csekélyebbek lettünk minden nemzetnél, és meg vagyunk alázva most az egész földön bűneinkért. És nincs ez időben fejedelem, vezér és próféta, sem égő-, sem eledel-, sem hála-áldozat, sem jó illatszer, sem hely a zsengéknek teelőtted, hogy megnyerhetnők irgalmasságodat. Hanem töredelmes lélekkel és alázatos szívvel lévén, fogadj be minket. Mint a kosokból és tulkokból s ezer kövér bárányokból való égő-áldozatban, úgy legyen most a te színed előtt kedves a mi áldozatunk; mert nem szégyenűlnek meg a tebenned bízók. És most követünk téged teljes szívvel, és félünk téged, és keressük a te színedet. Ne szégyeníts meg minket, hanem cselekedjél velünk a te kegyességed szerint és irgalmad sokasága szerint. És ments ki minket a te csodatételeid szerint, és dicsőitsd meg a te nevedet, Uram! És szégyenűljenek meg mindnyájan, kik gonoszt mutatnak a te szolgáid iránt, szégyenűljenek meg mindenhatóságod által, és tiportassék le az ő erejök. És tudják meg, hogy te vagy egyedűl az Úr Isten és dicsőséges a föld kerekségén. 

[Evangelium]
Evangélium + szent Lukács Evangélista kőnyvéből
!Luke 7:36-50
v. Egy farizeus meghívta, hogy egyék nála. Betért hát a farizeus házába, és asztalhoz telepedett.  Élt a városban egy bűnös nő. Amikor megtudta, hogy a farizeus házában van vendégségben, alabástrom edényben illatos olajat hozott.  Megállt hátul a lábánál, és sírva fakadt. Könnyeit Jézus lábára hullatta, majd hajával megtörölte, elárasztotta csókjaival, és megkente illatos olajjal.  Mikor ezt a farizeus házigazda látta, így szólt magában: "Ha próféta volna, tudná, hogy ki és miféle az, aki érinti: hogy bűnös nő."  Jézus akkor hozzá fordult: "Simon, mondanék neked valamit." Az kérte: "Mester! Hát mondd el!"  "Egy hitelezőnek két adósa volt. Az egyik ötszáz dénárral tartozott neki, a másik ötvennel.  Nem volt miből fizetniük, hát elengedte mind a kettőnek. Melyikük szereti most jobban?"  "Úgy gondolom az, akinek többet elengedett" - felelte Simon. "Helyesen feleltél" - mondta neki.  Majd az asszony felé fordulva így szólt Simonhoz: "Látod ezt az asszonyt? Betértem házadba, s nem adtál vizet a lábamra. Ez a könnyeivel áztatta lábamat, és a hajával törölte meg.  Csókot sem adtál nekem, ez meg egyfolytában csókolgatja a lábam, amióta csak bejött.  Aztán a fejemet sem kented meg olajjal. Ez meg a lábamat keni illatos olajával.  Azt mondom hát neked, sok bűne bocsánatot nyer, mert nagyon szeretett. Akinek kevés bűnét bocsátják meg, az csak kevéssé szeret."  Aztán így szólt az asszonyhoz: "Bűneid bocsánatot nyernek."  A vendégek összesúgtak: "Ki ez, hogy még a bűnöket is megbocsátja?"  De ő ismét az asszonyhoz fordult: "A hited megmentett. Menj békével!" 

