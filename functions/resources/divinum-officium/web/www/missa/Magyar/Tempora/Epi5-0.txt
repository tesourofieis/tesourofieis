[Rank]
Dominica V Post Epiphaniam;;Semiduplex;;5

[Rule]
Gloria
Credo
Prefatio=Trinitate

[Lectio]
Olvasmány szent Pál apostol Kolosszeiekhez irott leveléből
!Col 3:12-17
v. Mint Istennek szent és kedves választottai, öltsétek magatokra az irgalmasságot, a jóságot, a szelídséget és a türelmet.  Viseljétek el egymást, és bocsássatok meg egymásnak, ha valakinek panasza van a másik ellen. Ahogy az Úr megbocsátott nektek, ti is bocsássatok meg egymásnak.  Legfőként pedig szeressétek egymást, mert ez a tökéletesség köteléke.  S Krisztus békéje töltse be szíveteket, hiszen erre vagytok hivatva, egy testben.  Legyetek hálásak, Krisztus tanítása éljen bennetek elevenen, s teljes bölcsességgel tanítsátok és intsétek egymást. Az Istennek énekeljetek hálás szívvel zsoltárt, himnuszt és szent énekeket.  Akár mondtok, akár tesztek valamit, tegyetek mindent Urunk Jézus nevében, így adjatok hálát általa Istennek, az Atyának. 

[Evangelium]
Evangélium + szent Máté Apostol kőnyvéből
!Matt 13:24-30
v. Más példabeszédet is mondott: "A mennyek országa hasonlít ahhoz az emberhez, aki jó magot vetett a földjébe.  Amikor szolgái aludtak, jött az ellensége, és konkolyt szórt a búza közé, aztán elment.  A vetés szárba szökött és kalászt hányt, de a konkoly is felütötte a fejét.  A szolgák elmentek a gazdához és megkérdezték: Uram, ugye jó magot vetettél földedbe? Honnét került hát bele a konkoly?  Az így válaszolt: Ellenséges ember műve. A szolgák tovább kérdezték: Akarod, hogy elmenjünk és kigyomláljuk?  Nem - válaszolta -, nehogy a konkolyt gyomlálva vele együtt a búzát is kitépjétek!  Hagyjatok, hadd nőjön mind a kettő az aratásig! Aratáskor majd szólok az aratóknak: Előbb a konkolyt szedjétek össze, kössétek kévébe és égessétek el, a búzát pedig gyűjtsétek csűrömbe!" 

