[Rank]
Feria Quarta infra Hebdomadam II in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

[Lectio]
Olvasmány Eszter könyvéből
!Esth 13:8-11; 13:15-17.
Mardokeus pedig könyörge az Úrhoz, megemlékezvén minden ő cselekedeteiről, és mondá: Uram, Uram, mindenható Király! mert mindenek a te birodalmadban vannak helyezve, és nincs, a ki akaratod ellen állhasson, ha eltökéled megszabadítani Izraelt. Te teremtetted az eget és földet és mind, a mi az ég kerekségében foglaltatik. Mindenek ura vagy, és nincs, a ki ellenálljon fölségednek. És most, Uram Királyom, Ábrahám Istene! könyörűlj a te népeden, mert ellenségeink el akarnak minket veszteni, és örökségedet eltörleni. Ne utáld meg a te örökségedet, melyet Egyiptomból váltottál meg magadnak. Hallgasd meg könyörgésemet, és légy kegyelmes a te sorsodhoz és köteledhez; és fordítsd örömre siralmunkat, hogy élvén, dicsérjük, Uram, a te nevedet, és a téged dicsérők száját be ne zárjad.

[Evangelium]
Evangélium + szent Máté Apostol kőnyvéből
!Matt 20:17-28
v. Amikor Jézus Jeruzsálembe készült fölmenni, maga mellé vette a tizenkettőt,  s ezt mondta nekik az úton: "Most fölmegyünk Jeruzsálembe. Ott a főpapok és írástudók kezére adják az Emberfiát. Azok halálra ítélik,  és kiszolgáltatják a pogányoknak, hogy kigúnyolják, megostorozzák és keresztre feszítsék. De harmadnap feltámad."  Akkor odament hozzá a Zebedeus fiak anyja a fiaival együtt, és leborult előtte, hogy kérjen tőle valamit.  Megkérdezte tőle: "Mit akarsz?" "Intézd úgy - felelte -, hogy két fiam közül az egyik jobbod, a másik balod felől üljön országodban."  Jézus így válaszolt: "Nem tudjátok, mit kértek. Ki tudjátok inni azt a kelyhet, amelyet majd én kiiszom?" "Ki tudjuk" - felelték.  Erre ő így folytatta: "Kelyhemet ugyan kiisszátok, de hogy jobb és bal felől üljetek, azt nincs hatalmamban megadni nektek. Az azokat illeti, akiknek Atyám szánta."  A többi tíz ennek hallatára megneheztelt a két testvérre.  Jézus azonban odahívta őket magához, és így szólt hozzájuk: "Tudjátok, hogy akiket a világ urainak tartanak, zsarnokoskodnak a népeken, a hatalmasok meg a hatalmukat éreztetik velük.  A ti körötökben ne így legyen. Aki közületek nagyobb akar lenni, legyen a szolgátok,  s aki első akar lenni, legyen a cselédetek.  Az Emberfia sem azért jött, hogy neki szolgáljanak, hanem hogy ő szolgáljon másoknak, és odaadja az életét, váltságul sokakért." 

