[Rank]
Dominica XVII Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Lectio]
Olvasmány szent Pál apostol Efezusiakhoz irott leveléből
!Eph 4:1-6
v. Kérlek benneteket, én, aki fogoly vagyok az Úrban, hogy éljetek méltón ahhoz a hivatáshoz, amelyet kaptatok,  teljes alázatban, szelídségben és türelemben. Viseljétek el egymást szeretettel.  Törekedjetek rá, hogy a béke kötelékével fenntartsátok a lelki egységet.  Egy a Test és egy a Lélek, mint ahogy hivatástok is egy reményre szól.  Egy az Úr, egy a hit, egy a keresztség.  Egy az Isten, mindnyájunk Atyja, aki mindennek fölötte áll, mindent áthat és mindenben benne van. 

[Evangelium]
Evangélium + szent Máté Apostol kőnyvéből
!Matt 22:34-46
v. Amikor a farizeusok értesültek róla, hogy a szadduceusokat is elhallgattatta, köréje gyűltek.  Hogy próbára tegye, az egyik törvénytudó kérdéssel fordult hozzá:  "Mester, melyik a főparancs a törvényben?"  Jézus ezt felelte: "Szeresd Uradat, Istenedet teljes szívedből, teljes lelkedből és teljes elmédből.  Ez a legnagyobb, az első parancs.  A második hasonló hozzá: Szeresd felebarátodat, mint saját magadat.  Ezen a két parancson alapszik az egész törvény és a próféták."  Mivel a farizeusok együtt voltak, Jézus  föltette nekik a kérdést: "Mit tartotok ti a Messiásról? Kinek a fia?" "Dávidé" - felelték.  Ő tovább kérdezte őket: "Hogyan nevezheti hát Dávid a Lélek sugallatára Urának, amikor ezt mondja:  Így szólt az Úr az én Uramhoz: Ülj a jobbomra, míg ellenségeidet lábad alá vetem.  Ha Dávid Urának nevezi, hogy lehet a fia?"  Erre nem akadt senki, aki tudott volna neki egy szót is felelni. Attól a naptól nem is merték kérdezgetni. 

