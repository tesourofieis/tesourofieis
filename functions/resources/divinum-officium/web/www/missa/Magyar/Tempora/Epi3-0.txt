[Rank]
Dominica III Post Epiphaniam;;Semiduplex;;5

[Rule]
Gloria
Credo
Prefatio=Trinitate

[Lectio]
Olvasmány szent Pál apostol Rómaiakhoz irott leveléből
!Rom 12:16-21
v. Éljetek egyetértésben. Ne legyetek fennhéjázók, hanem alkalmazkodjatok az egyszerű emberekhez. Ne legyetek magatokkal eltelve.  Rosszért rosszat senkinek ne fizessetek. Törekedjetek arra, ami jó minden ember szemében.  Amennyire rajtatok áll, éljetek mindenkivel békességben.  Ne szolgáltassatok magatoknak igazságot, szeretteim, hanem hagyjatok teret az Isten haragjának, hiszen írva van: "Enyém a bosszú, én majd megfizetek" - mondja az Úr.  Sőt, ha ellenséged éhezik, adj neki enni, ha szomjazik, adj neki inni. Ha ezt teszed, izzó parazsat raksz a fejére.  Ne engedd, hogy legyőzzön a rossz, inkább te győzd le a rosszat jóval. 

[Evangelium]
Evangélium + szent Máté Apostol kőnyvéből
!Matt 8:1-13
v. Amikor lejött a hegyről, nagy népsokaság követte.  Egyszer csak odament hozzá egy leprás, leborult előtte és kérte: "Uram, ha akarod, megtisztíthatsz!"  Jézus kinyújtotta kezét, megérintette, s így szólt hozzá: "Akarom, tisztulj meg!" Erre az nyomban megtisztult leprájától.  Ekkor Jézus ezt mondta neki: "Vigyázz, ne mondd el senkinek, hanem menj, mutasd meg magad a papnak, és ajánld fel a Mózes rendelte áldozatot bizonyságul!"  Amikor beért Kafarnaumba, egy százados járult eléje, kérve őt:  "Uram - szólította meg -, szolgám bénán fekszik otthon, és rettenetesen kínlódik."  "Megyek és meggyógyítom" - felelte neki.  A százados ezt mondta neki: "Uram, nem vagyok méltó, hogy betérj házamba. Csak szólj egy szót, és szolgám meggyógyul!  Magam is alárendelt ember vagyok, s katonák szolgálnak alattam. Ha azt mondom az egyiknek: Menj el! - elmegy, a másiknak: Gyere ide! - odajön hozzám, vagy szolgámnak: Tedd ezt meg! - megteszi."  Ennek hallatára Jézus elcsodálkozott és kísérőihez fordult: "Bizony mondom nektek, Izraelben nem találtam ekkora hitet.  Ezért mondom nektek: Sokan jönnek majd napkeletről és napnyugatról, és letelepednek Ábrahám, Izsák és Jákob mellé a mennyek országában,  az ország fiait pedig kivetik a külső sötétségbe. Ott sírás és fogcsikorgatás lesz."  A századosnak pedig ezt mondta Jézus: "Menj, legyen úgy, ahogy hitted!" A szolga még abban az órában meggyógyult. 

