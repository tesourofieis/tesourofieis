[Rank]
S. Irenaei Episcopi et Martyris;;Duplex;;3;;vide C2

[Rule]
vide C2;
Gloria
nocomm1960

[Lectio]
Olvasmány szent Pál apostol Timóteushoz irott második leveléből
!2 Tim. 3:14-17; 4:1-5
v. Te azonban tarts ki amellett, amit tanultál, s amiről meggyőződtél, hiszen tudod, kitől tanultad.  Gyerekkorod óta ismered a Szentírást: ez megadja neked az útmutatást ahhoz, hogy a Krisztus Jézusba vetett hitben eljuss az üdvösségre.  Minden Írás, amit az Isten sugalmazott, jól használható a tanításra, az érvelésre, a feddésre, s az igaz életre való nevelésre,  hogy az Isten embere tökéletes legyen és minden jóra kész legyen.  Kérve-kérlek az Istenre és Krisztus Jézusra, aki ítélkezni fog élők és holtak fölött, az Ő eljövetelére és országára:  hirdesd az evangéliumot, állj vele elő, akár alkalmas, akár alkalmatlan. Érvelj, ints, buzdíts nagy türelemmel és hozzáértéssel.  Mert jön idő, amikor az egészséges tanítást nem hallgatják szívesen, hanem saját ízlésük szerint szereznek maguknak tanítókat, hogy fülüket csiklandoztassák.  Az igazságot nem hallgatják meg, de a meséket elfogadják.  Te azonban maradj mindenben meggondolt, viseld el a bajokat, teljesítsd az evangélium hirdetőjének feladatát, töltsd be szolgálatodat. 

[Evangelium]
Evangélium + szent Máté Apostol kőnyvéből
!Matt 10:28-33
v. Ne féljetek azoktól, akik a testet megölik, a lelket azonban nem tudják megölni! Inkább attól féljetek, aki a kárhozatba vetve a testet is, a lelket is el tudja pusztítani!  Ugye két verebet adnak egy filléren? S Atyátok tudta nélkül egy sem esik le a földre.  Nektek minden szál hajatok számon tartják.  Ne féljetek hát! Sokkal többet értek a verebeknél.  Azokat, akik megvallanak engem az emberek előtt, én is megvallom majd mennyei Atyám előtt.  De aki megtagad az emberek előtt, azt én is megtagadom mennyei Atyám előtt. 

[Ultima Evangelium]
Evangélium + szent János Apostol kőnyvéből
!John 21:15-19
v. Miután ettek, Jézus megkérdezte Simon Pétertől: "Simon, János fia, jobban szeretsz engem, mint ezek?" "Igen, Uram - felelte -, tudod, hogy szeretlek." Erre így szólt hozzá: "Legeltesd bárányaimat!"  Aztán másodszor is megkérdezte tőle: "Simon, János fia, szeretsz engem?" "Igen, Uram - válaszolta -, tudod, hogy szeretlek." Erre azt mondta neki: "Legeltesd juhaimat!"  Majd harmadszor is megkérdezte tőle: "Simon, János fia, szeretsz?" Péter elszomorodott, hogy harmadszor is megkérdezte: "Szeretsz engem?" S így válaszolt: "Uram, te mindent tudsz, azt is tudod, hogy szeretlek." Jézus ismét azt mondta: "Legeltesd juhaimat!"  "Bizony, bizony, mondom neked: Amikor fiatal voltál, felövezted magad, s oda mentél, ahova akartál. De ha majd megöregszel, kiterjeszted karod, s más fog felövezni, aztán oda visz, ahova nem akarod."  E szavakkal jelezte, hogy milyen halállal dicsőíti majd meg Istent. Majd hozzátette: "Kövess engem!" 

