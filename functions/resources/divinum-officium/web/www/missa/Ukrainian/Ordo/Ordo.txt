&Vidiaquam

# Incipit
!Священик, убраний у літургійні шати, підійшовши до вівтаря та віддавши йому належну шану, осіняє себе знаком хреста від лоба до грудей та, якщо якась конкретна рубрика не предписує іншого, гучним голосом промовляє:
v. В iм’я Отця + i Сина, i Святого Духа. Амінь.

!*D 
!На Месах за померлих та на Месах від 1 неділі Муки Господньої до Страсного Четверга включно псалом, Слава Отцю та повторення антифону пропускаються, натомість після першого Introíbo читається одразу наступне.: 

!Після цього, склавши руки перед грудьми, священик починає антифон, на що служителі або міністрант, а де прийнято, й вірні дають відповідь:
S. Ввiйду до жертовника Божого.
M. До Бога, що веcелить молодіcть мою.
!*&Introibo 
!Після цього поперемінно зі служителями промовляє наступне:
!Пс. 42, 1-5
S. Cуди мене, Боже, і розcуди cправу мою; від народу неправедного, від чоловіка неправдивого й лукавого визволь мене.
M. Бо ти, Боже, cила моя; чому ти відкинув мене? Чому, cумуючи, ходжу, коли гнобить ворог мій?
S. Пошли cвітло твоє й іcтину твою; вони попровадять мене і приведуть на cвятую гору твою та до оcелі твоєї.
M. І ввійду до жертівника Божого, до Бога, що веcелить молодіcть мою; 
S. Буду проcлавляти тебе на гуcлях, Боже, Боже мій. Чому cумна єcи, душе моя, і чому тривожиш мене?
M. Надійcя на Бога, бо я буду проcлавляти його; він cпаcення лиця мого – Бог мій.
S. Слава Отцю, i Сину, i Святому Духу.
M. Як було на початку, i нинi, i повсякчас, i на вiки вiкiв. Амiнь.
! Священик повторює антифон, служителі відповідають:
S. Ввiйду до жертовника Божого.
M. До Бога, що веcелить молодіcть мою.

!Осінює себе хресним знаменням, кажучи:
V. Поміч наша + в iменi Господа
R. Що створив небо й землю.
!Після цього священик у глибокому поклоні та зі складеними руками сповідається:
v. Cповiдаюся Богу Всемогутньому, блаженнiй завжди Дiвi Марiї, блаженному Михаїлу Архангелу, блаженному Йоану Хрестителю, святим апостолам Петру й Павлу, всiм святим i вам, браття, що дуже згрiшив я думкою, словом i вчинком: (тричі б’ючи себе в груди:) моя провина, моя провина, моя дуже велика провина. Тому благаю блаженну завжди Дiву Марiю, блаженного Михаїла Архангела, блаженного Йоана Хрестителя, святих апостолiв Петра i Павла, всiх святих i вас, браття, молитися за мене до Господа Бога нашого.
M. Нехай змилосердиться над тобою Всемогутнiй Бог i, вiдпустивши тобi грiхи твої, допровадить тебе до життя вiчного.
!Священик каже:
S. Амiнь.
!і випростовується. Після цього сповідаються служителі:
M. Cповiдаюся Богу Всемогутньому, блаженнiй завжди Дiвi Марiї, блаженному Михаїлу Архангелу, блаженному Йоану Хрестителю, святим апостолам Петру й Павлу, всiм святим i тобi, отче, що дуже згрiшив я думкою, словом i вчинком: (б’ючи себе в груди:) моя провина, моя провина, моя дуже велика провина.Тому благаю блаженну завжди Дiву Марiю, блаженного Михаїла Архангела, блаженного Йоана Хрестителя, святих апостолiв Петра i Павла, всiх святих i тебе, отче, молитися за мене до Господа Бога нашого.
!Священик зі складеними руками читає відпущення:
S. Нехай змилосердиться над вами Всемогутнiй Бог i, вiдпустивши вам грiхи вашi, допровадить вас до життя вiчного.
R. Амiнь.
!Осіняючи себе хресним знаменням, священик говорить:
S. Прощення, + розрiшення й вiдпущення грiхiв наших нехай подасть нам всемогутнiй i милосердний Господь.
R. Амiнь.

!І, схилившись, продовжує:
!(Пс. 84, 7-8 та 101, 2)
V. Боже, ти обернешcя і оживиш наc.
R. І народ твій звеcелитьcя в тобі.
V. Яви нам, Господи, милість Твою.
R. І спасіння Твоє дай нам.
V. Гоcподи, почуй молитву мою.
R. І голоcіння моє нехай дійде до тебе.
V. Господь з вами.
R. I з духом твоїм.
!Простягнувши та знову звівши разом руки, говорить:
v. Молiмося, (та, зійшовши до вівтаря, тихо говорить:)
v. Вiддали вiд нас, просимо, Господи, нечестя нашi, щоб ми змогли увiйти в Святе святих з чистими думками. Через Христа, Господа нашого. Амiнь
!Після цього, з’єднавши руки на вівтарі, схиляється й говорить:
v. Молимо Тебе, Господи, щоб заради заслуг святих Твоїх, (цілує вівтар посередині) чиї релiквiї знаходяться тут, i всiх святих, Tи вiдпустив всi мої грiхи. Амiнь.

!*S 
# Кадіння
!На урочистих Месах, які служаться не за померлих, перед тим, як читати інтоїт, священик кадить вівтар.
!Диякон просить благословення:
Благословіть, чесний отче.
!Священик благословляє ладан, тихо говорячи:
Будь благо + словений Тим, на Чию честь горiтимеш. Амiнь.
!І окаджує вівтар, нічого не говорячи. Після цього диякон окаджує самого священика.
!Священик, осіняючи себе хресним знаменням, читає інтроїт.: 

# Інтроїт
&introitus

# Киріє
!Поперемінно зі служителями священик говорить:
S. Господи, помилуй.
M. Господи, помилуй.
S. Господи, помилуй.
M. Христе, помилуй.
S. Христе, помилуй.
M. Христе, помилуй.
S. Господи, помилуй.
M. Господи, помилуй.
S. Господи, помилуй.

!! Слава во вишніх
!*&GloriaM
!Після цього, розвівши та звівши руки й дещо схиливши голову, говорить, коли це предписано, Слава во вишніх, схиляючи голову на словах, виділених курсивом, та осіняючи себе хресним знаменням в кінці.
(Миряни можуть сідати після того, як це зробив священик, та встають разом з ним.)
v. Слава во вишнiх Богу, i на землi мир людям доброї волi. Прославляємо Тебе, благословляємо Тебе, поклоняємось Тобi, величаємо Тебе. Подяку Тобi складаємо, бо велика слава Твоя. Господи Боже, Царю небесний, Боже Отче Всемогутнiй, Господи Сину єдинородний, Iсусе Христе, Господи Боже, Агнче Божий, Сину Отця. Що береш грiхи свiту, помилуй нас. Що береш грiхи свiту, прийми благання нашi. Що сидиш праворуч Отця, помилуй нас. Бо лише Ти є Святий, лише Ти Господь, лише Ти Всевишнiй, Iсусе Христе. Зi Святим Духом + у славi Бога Отця. Амiнь.

#Молитва
!Після цього, поцілувавши вівтар посередині та обернувшись до людей, говорить:
&DominusVobiscum
!І читає одну чи декілька молитов, за чином дня. На першу та останню відповідають Amen. За цим йде одне чи декілька читань з градуалом, тракт чи алілуя, інколи з секвенцією.
&collect

# Читання
!(Миряни сідають на початку читання.)
&lectio

# Градуал
&graduale

!*SnD
# Євангеліє
!Диякон чи, якщо це не урочиста Меса, священик, тихо молиться перед читанням Євангелія:
v. Очисти серце моє й уста мої, Всемогутнiй Боже, Котрий уста пророка Iсаї очистив вугiллям палаючим: так само й мене сподоби очистити Твоєю благодатною милiстю, щоб я змiг гiдно звiстити Твоє святе Євангелiє. Через Христа, Господа нашого. Амiнь.
!На урочистій Месі диякон, взявши з вівтаря книгу, просить благословення священика:
D. Пане, вділи благословення.
!Священик відповідає: 
S. Господь нехай буде в серцi твоїм та на устах твоїх, щоб гiдно й належне возвiстив ти Його Євангелiє. В Ім’я Отця і Сина + і Святого Духа. Амiнь.
! І, прийнявши благовловення, цілує руку целебранта, йде на місце читання Євангелія та говорить:
V. Господь з вами. 
R. I з духом твоїм.
!І, сказавши: Початок (або Продовження) Святого Євангелiя вiд N, великим пальцем креслить знак хреста на книзі, а також на чолі, вустах та грудях. Йому відповідають: Слава Тобi, Господи. Диякон тричі кадить книгу. По читанні піддиякон несе книгу священику, який цілує її й говорить:
&evangelium
!І диякон кадить священика.
 
!*RnD
# Євангеліє
!Якщо немає диякона, священик молиться про благословення для себе:
v. Очисти серце моє й уста мої, Всемогутнiй Боже, Котрий уста пророка Iсаї очистив вугiллям палаючим: так само й мене сподоби очистити Твоєю благодатною милiстю, щоб я змiг гiдно звiстити Твоє святе Євангелiє. Через Христа, Господа нашого. Амiнь.
v. Господи, вділи благословення. Господь нехай буде в серцi моїм та на устах моїх, щоб гiдно й належне возвiстив я Його Євангелiє. Амiнь.
(Миряни встають після закінчення співу.)
!Потім, повернувшись до книги, священик говорить зі складеними руками:
V. Господь з вами. 
R. I з духом твоїм.
!І, сказавши: Початок (або Продовження) Святого Євангелiя вiд N, великим пальцем креслить знак хреста на книзі, а також на чолі, вустах та грудях. Йому відповідають: Слава Тобi, Господи, й він тричі кадить книгу. По читанні священик цілує книгу й говорить:
&evangelium

!*D 
# Євангеліє
!In Missis Defunctorum dicitur Munda cor meum, sed non petitur benedictio, non deferuntur luminaria, nec Celebrans osculatur librum.
v. Очисти серце моє й уста мої, Всемогутнiй Боже, Котрий уста пророка Iсаї очистив вугiллям палаючим: так само й мене сподоби очистити Твоєю благодатною милiстю, щоб я змiг гiдно звiстити Твоє святе Євангелiє. Через Христа, Господа нашого. Амiнь.
!Потім, повернувшись до книги, говорить зі складеними руками:
V. Господь з вами. 
R. I з духом твоїм.
!Et pronuntians: Inítium, sive Sequéntia sancti Evangélii, signat librum, et se in fronte, ore et pectore, et legit Evangelium, ut dictum est. Quo finito, respondet Minister: Laus tibi, Christe.
І, сказавши: Початок (або Продовження) Святого Євангелiя вiд N, великим пальцем креслить знак хреста на книзі, а також на чолі, вустах та грудях. Після Євангелiя йому відповідають: Хвала Тобi, Христе.
&evangelium

# Символ віри
!*&Credo
!Після цього, ставши при середині вівтаря, розвівши, простягнувши та звівши руки, говорить, коли це предписано, Символ віри, а також схиляючи голову на словах "Бога", "Ісуса", "рівнопоклоняємий", а також вклякаючи на словах "і воплотився з Духа Святого і Марії Діви, і став чоловіком" та осіняючи себе хресним знаменням в кінці.
(Миряни можуть сідати після того, як це зробив священик, та встають разом з ним.)
v. Вірую в єдиного Бога Отця, Вседержителя, Творця неба і землі, всього видимого і невидимого. І в єдиного Господа Ісуса Христа, Сина Божого, Єдинородного, від Отця родженого перед всіма віками. Бога від Бога, Світло від Світла, Бога істинного від Бога істинного, родженого, несотвореного, єдиносущного з Отцем, що через Нього все сталося. Він задля нас, людей, і нашого ради спасіння зійшов із небес, (всі вклякають) і воплотився з Духа Святого і Марії Діви, і став чоловіком. І був розп’ятий за нас за Понтія Пилата, і страждав, і був похований. І воскрес у третій день згідно з Писанням. І вознісся на небо, і сидить праворуч Отця. І вдруге прийде зі славою судити живих і мертвих, а Його Царству не буде кінця. І в Духа Святого, Господа Животворного, що від Отця і Сина ісходить, що з Отцем і Сином рівнопоклоняємий і рівнославимий, що говорив через пророків. І в єдину, святу, вселенську й апостольську Церкву. Ісповідую одне Хрещення на відпущення гріхів. Очікую воскресіння мертвих і життя + майбутнього віку. Амінь.

# Оферторій
!Після цього, поцілувавши вівтар та обернувшись до людей, говорить:
V. Господь з вами.
R. I з духом твоїм. 
v. Молімося.
&offertorium

!Приносячи патену з гостією, священик тихим голосом говорить:
v. Прийми, Святий Отче, Всемогутнiй Вiчний Боже, цю непорочну жертву, яку я, негiдний слуга Твiй, приношу Тобi, Боговi моєму, Живому й Iстинному, за незлiченнi грiхи, зневаження та недбальства мої, та за всiх тут присутнiх, а також за всiх вiрних християн, живих i померлих; щоб вона послужила менi та їм на спасiння у вiчному життi. Амiнь.

!Після цього, роблячи знак хреста тою ж патеною, поміщає гостію на корпорал. Диякон вливає до чаші вино, а субдиякон – воду, або, на Месах без цих служителів, це робить священик, при цьому благословляючи воду знаком хреста зі словами:
v. Боже, + Ти чудесним чином створив гiднiсть людського єства та ще чудеснiше вiдновив її; дай нам через тайну цих води та вина стати спiвучасниками Божественностi Того, Хто благоволив стати причасним до нашої людськостi, Iсуса Христа, Сина Твого, Господа нашого, Котрий з Тобою живе i царює в Єдностi Святого Духа, Бог на вiки вiчнi. Амiнь

!*D 
!На Месах за померлих молитва мовиться, але вода не благословляється.

!Приносячи чашу, говорить:
v. Приносимо Тобi, Господи, чашу спасiння, благаючи Твоє милосердя, щоб вона з ароматом солодощів вознеслася перед погляд Твоєї Божественної Величi, заради спасiння нашого й усього свiту. Амiнь.
!Священик робить чашею знак хреста, ставить її на корпорал та накриває паллом. Після цього, звівши руки на вівтарі та трохи схилившись, говорить:
v. Прийми нас, Господи, в дусі смирення та зі сокрушеною душею, і нехай наша жертва перед Тобою сьогодні буде такою, яка була б Тобі до вподоби, Господи Боже.
!Священик, випроставшись, простягає та зводить руки, а очі підносить до неба й одразу опускає, кажучи:
v. Прийди, Освятителю, Всемогутнiй Вiчний Боже, та благо + слови цю жертву, приготовану [на славу] Твого святого Iменi.

!*S
# Кадіння
!На урочистих Месах він благословляє кадило:
v. За заступництвом блаженного Михаїла Архангела, що стоїть праворуч вiвтаря кадiння, та всiх вибраних Своїх, нехай благоволить Господь благо + словити цей ладан та прийняти його як солодкi пахощi. Через Христа, Господа нашого. Амiнь.
!І окаджує дари так, як це описано в рубриках, говорячи:
v. Цей ладан, благословенний Тобою, нехай пiднесеться до Тебе, Господи, а на нас нехай зiйде милосердя Твоє.
!Потім кадить вівтар зі словами (Пс. 140, 2-4):
v. Нехай піднеcетьcя молитва моя, наче кадило перед тобою, підношення рук моїх, як жертва вечірняя. Поcтав, Гоcподи, cторожу для уcт моїх і двері охорони для губ моїх. Не нахили cерця мого до cлів лукавих, щоб не виправдувавcь я у гріхах.
!Віддаючи кадило диякону, говорить:
v. Нехай Господь запалить в нас вогонь Своєї приязні та полум’я вiчної любовi. Амiнь.
!Потім диякон кадить священика та решту присутніх по порядку.
(Миряни встають перед тим, як їх окаждуватимуть, та сідають одразу після цього, якщо на це є час.)

!В цей час священик омиває руки, говорячи (Пс. 25, 6-12):
v. Умию між невинними руки мої і обійду жертівник твій, Гоcподи,
щоб почути голоc хвали і оповіcти вcі чуда твої.
Гоcподи, полюбив я краcу дому твого і міcце перебування cлави твоєї.
Не погуби з безбожними душі моєї і з мужами кровожерними життя мого.
В руках їх беззаконня, правиця їх повна подарунків.
Я ж ходив у непорочноcті моїй; визволь мене і помилуй мене.
Нога моя cтояла в правді; у зборах благоcловитиму тебе, Гоcподи.
!*nD
&Gloria

!Після цього, трохи схилившись перед центром вівтаря та склавши на ньому руки, священик говорить:
v. Прийми, Свята Трiйце, це приношення, яке ми складаємо Тобi на спомин страждань, воскресiння та вознесiння Iсуса Христа, Господа нашого, та на честь блаженної Приснодiви Марiї, блаженного Йоана Хрестителя, святих апостолiв Петра i Павла, та тих [чиї релiквiї знаходяться в вiвтарi], і всiх Святих: нехай вона буде їм на славу, нам же на спасiння; та нехай благоволять заступитися за нас на небi тi, чию пам’ять ми звершуємо на землi. Через Того ж Христа Господа нашого. Амiнь.

!Cвященик цiлує вiвтар, та повертається до вiрних, розводячи та зводячи руки, говорить перші слова голосно, а наступні тихо:
S. Молiться, брати, щоб моя i ваша жертва стала угодною Богу Отцю Всемогутньому.
!На що служителі чи присутні відповідають, або він відповідає сам:
M. Нехай Господь прийме жертву з твоїх (або моїх) рук на честь i славу свого Iменi, а також для блага нашого i всiєї Його святої Церкви.
!Священик тихим голосом відповідає:
S. Амінь.
!Потом, простягнувши руки, без "Молімося" говорить одну чи декілька Секрет.
_
!!Секрета
&secreta

# Префація
!В кінці він гучним голосом промовляє Per ómnia sǽcula sæculórum, роблячи предписані жести та схиляючи голову на Gratias agamus:
V. Господь з вами.
R. I з духом твоїм.
V. Угору серця.
R. Пiдносимо їх до Господа.
V. Подяку складаймо Господу Богу нашому.
R. Достойне це i праведне.
_
&prefatio
_
v. Свят, Свят, Свят Господь Бог Саваот. Повнi небеса i земля слави Твоєї. Осанна во вишнiх. Благословенний, + Хто iде в iм’я Господнє. Осанна во вишнiх.

# Канон
!Скінчивши префацію, священик простягає, трохи розводить і знову зводить руки та, піднявши до неба й одразу опустивши очі, глибоко схиляється над вівтарем і, поклавши на нього руки, тихим голосом каже:
v. Тебе, отже, Всеблагий Отче, смиренно благаємо і просимо, через Ісуса Христа, Твого Сина, нашого Господа, (цілує вівтар та, склавши руки, мовить:) щоб Ти прийняв (тричі чинить хресне знамення над хлібом і чашею, промовляючи:) і благословив ці + дари, ці + приношення, цю + святу непорочну жертву. (Розвівши руки, священик говорить:) Приносимо їх Тобі насамперед за Твою святу вселенську Церкву. Благоволи обдарувати її миром, охороняти, єднати і керувати нею по всій землі разом із Твоїм слугою нашим Папою N. і нашим єпископом N., а також з усіма правовірними та сповідниками католицької й апостольської віри. 

!Спомин живих
v. Пам’ятай, Господи, про Твоїх слуг і слугинь N. i N. (зводить руки та трохи молиться за кого має намір; після цього з розведеними руками продовжує:) і про всіх тут присутніх, віра котрих Тобі відома та відданість знана, за яких ми приносимо Тобі цю жертву прославлення, або котрі самі її приносять, за себе і всіх своїх близьких, заради відкуплення своїх душ, заради надії на спасіння та свій порятунок і возносять свої молитви до Тебе, Бога вічного, живого й істинного.

&communicantes
і Твоїх святих Апостолів та Мучеників: Петра і Павла, Андрія, Якова, Йоана, Тому, Якова, Филипа, Вартоломея, Матея, Симона і Тадея, Ліна, Клета, Климента, Сикста, Корнелія, Кипріана, Лаврентія, Хризогона, Йоана і Павла, Косьму і Дам’яна і всіх Твоїх Святих. Задля їхніх заслуг і молитов вчини, щоб ми в усьому зазнавали допомоги Твого покровительства. (Зводить руки) Через Христа, Господа нашого. Амінь.

(Простягнувши руки над дарами, говорить, в той час як міністрант б’є в дзвіночок:) 
v. Отож, просимо Тебе, Господи: прийми милостиво цю жертву служіння нашого і всієї Твоєї родини;
&hancigitur
дні ж наші облаштуй в Твоїм мирі, порятуй нас від вічної загибелі та зволь залічити до спільноти Твоїх вибраних. (Зводить руки) Через Христа, Господа нашого. Амінь.

v. Просимо Тебе, Боже: (чинить три хресних знамення над Дарами загалом) вчини ці принесені дари в усьому благос + ловенними, пред + писаними, затверд + женими, досконалими та угодними Тобі, щоб вони стали для нас (над Гостією) Ті + лом і (над Чашею) Кро + в’ю Твого возлюбленого Сина, (з'єднує руки) Господа нашого Ісуса Христа.

v. Котрий напередодні своїх страждань (бере хліб) взяв хліб у свої святі й достойні руки, (підводить очі) підвів очі до неба, до Тебе, свого Всемогутнього Бога Отця (схиляє голову) і, склавши Тобі подяку, благо + словив, розламав і дав своїм учням, кажучи:
Берiть i їжте з цього всi, 

!Тримаючи гостію обома руками, вказівним та великим пальцями, тихим голосом виразно й уважно вимовляє слова освячення:
_
!!!ЦЕ БО Є ТIЛО МОЄ
_
!Промовивши ці слова, одразу вшановує освячену Гостію колінопреклонінням, потім підіймається, показує її народу, кладе на корпорал та знову вшановує, преклонивши коліно. З цього часу й до омиття пальців він не роз’єднує великі й вказівні пальці, крім як для того, щоб взяти Гостію.
(Миряни в цей час схиляють голову при колінопреклоніннях священика та адорують Гостію під час її піднесення. При кожному з колінопреклонінь та при піднесенні Гостії звучить дзвоник.)
wait5

(Відкривши чашу, священик говорить:)
v. Так само після вечері: (бере чашу обома руками) взяв цю преславну чашу в свої святі й достойні руки, (схиляє голову) знову склавши Тобі подяку, (лівицею тримає чашею, а правицею чинить над нею знак хреста) благо + словив і подав своїм учням, кажучи:
Берiть i пийте з неї всi

!Промовляє слова освячення над чашею уважно й плавно, тримаючи її трохи припіднятою:
_
!!!ЦЕ БО Є ЧАША КРОВI МОЄЇ, НОВОГО I ВIЧНОГО ЗАВIТУ: ТАЙНА ВIРИ: КОТРА ЗА ВАС I ЗА БАГАТЬОХ БУДЕ ПРОЛИТА НА ВIДПУЩЕННЯ ГРIХIВ
wait5
_
!Ставить Чашу на корпорал, промовляючи тихим голосом:
v. Кожного разу, як робитимете це, на Мiй спомин робитимете.
!Вшановує Чашу поклонінням, встає, показує людям, ставить, накриває та знову вшановує, схиливши коліно.
(Миряни в цей час схиляють голову при колінопреклоніннях священика та адорують Чашу Крові Господньої під час її піднесення. При кожному з колінопреклонінь та при піднесенні Чашу звучить дзвоник.)

(Потім, розвівши руки, священик говорить:)
v. Тому, Господи, ми, Твої слуги і Твій святий народ, споминаючи як блаженні страсті Христа, Сина Твого, Господа нашого, так і Його воскресіння з відхлані та на небеса преславне вознесіння, приносимо Твоїй найдостойнішій величі з отриманих від Тебе дарів (зводить руки та тричі робить знак хреста над Гостією й Чашею водночас) Жертву + чисту, Жертву + святу, Жертву + непорочну: (осіняє хрестом Гостію) святий + Хліб вічного життя (осіняє хрестом Чашу) та Чашу + віковічного спасіння.

(Продовжує з розведеними руками:)
v. Зверни на Неї Свій милостивий і ясний погляд та прийми Її, як Ти прийняв приношення Свого слуги, праведного Авеля, жертву нашого патріарха Авраама і те святе приношення, ту непорочну жертву, яку приніс Тобі Твій верховний священик Мелхіседек.

!Глибоко схилившись та звівши руки на вівтарі, говорить:
v. Смиренно благаємо Тебе, Всемогутній Боже: нехай ця жертва руками Твого святого Ангела буде занесена на вишній Твій престол, перед обличчя Твоєї Божої величі, щоб ми, (цілує вівтар) приймаючи з цього вівтаря Пресвяті (зводить руки та осіняє хрестом по черзі Гостію та Чашу) Ті + ло й Кр + ов Твого Сина, (робить знак хреста на собі) сповнилися всяким небесним благословенням і благодаттю. (складає руки) Через того ж Христа, Господа нашого. Амінь.

!Спомин померлих
v. Пам’ятай також, Господи, про своїх слуг і слугинь N. i N., котрі перед нами відійшли зі знаком віри і покояться у сні миру.wait10 (Зводить руки, молиться недовгий час за померлих, за яких має намір, та, розвівши руки, продовжує:) Благаємо Тебе: приведи їх та всіх, хто почиває у Христі, до місця прохолоди, світла та миру. (складає руки) Через того ж Христа, Господа нашого. Амінь.

!Правицею б’є себе в груди й дещо піднесеним голосом говорить:
v. Також і нам, грішним (розпростерши руки, продовжує тихо) слугам Твоїм, котрі уповають на Твоє велике милосердя, благоволи дарувати участь у спільноті з Твоїми святими Апостолами та Мучениками: Йоаном Хрестителем, Стефаном, Матієм, Варнавою, Ігнатієм, Олександром, Марцеліном, Петром, Феліцитою, Перпетуєю, Агатою, Люцією, Агнесою, Цецилією, Анастасією і всіма Твоїми Святими; допусти нас до їхнього сонму: просимо Тебе не як Того, хто оцінює заслуги, але як Того, хто щедро дарує милість. (складає руки) Через Христа, Господа нашого, 

v. Через Котрого, Ти, Господи, всі ці блага завжди твориш, (тричі осіняє хрестом Гостію й Чашу разом) освяч + уєш, живо + твориш, благо + словляєш і даєш нам.
!Відкриває Чашу, преклоняє коліно, встає, бере Гостію вказівним та великим пальцем правиці та, тримаючи Чашу в лівиці, тричі робить над нею знак хреста Гостією від вінця до вінця, тихо говорячи:
v. Через Ньо + го, i з + Ним, i в Ньо + му, (двічі чинить знак хреста Гостією між собою та Чашею, говорячи) Тобi, Боже Отче + Всемогутнiй, в єдностi Святого + Духа (припідіймає Чашу з Гостією, говорячи) всяка честь i слава.
!При піднятті Чаші й Гостії звучить дзвоник.
!Поклавши Гостію й накривши Чашу, священик преклоняє коліно, встає та голосно вимовляє:
v. На всі віки віків.
R. Амінь.

# Підготовка до Причастя
(Священик зводить руки.)
(Миряни встають.)
v. Молiмося: Спасенними заповiдями навченi i божественною настановою натхненi, осмiлюємося взивати:
(Cвященик розводить руки)
(Мирянам не потрібно імітувати його жест. Текст молитви зазвичай читає лише священик, миряни відповідають йому останньою фразою:)
v. Отче наш, що єси на небесах, нехай святиться iм’я Твоє, нехай прийде Царство Твоє, нехай буде воля Твоя як на небi, так i на землi. Хлiб наш насущний дай нам сьогоднi i прости нам провини нашi, як i ми прощаємо винуватцям нашим. I не введи нас у спокусу,
R. Aле визволи нас вiд лукавого.
S. (Священик тихо говорить:) Амінь.

!Потім правицею бере патену між вказівним та середнім пальцями та, тримаючи її вертикально на вівтарі, тихо говорить:
v. Визволи нас, просимо, Господи, вiд усякого зла: минулого, теперiшнього та майбутнього, i за заступництвом блаженної та славної Приснодiви Богородицi Марiї, святих апостолiв Твоїх Петра i Павла, а також Андрiя, i всiх святих, (патеною осіняє себе хрестом) обдаруй милостиво нашi днi миром, (цілує патену) щоб з допомогою Твого милосердя ми завжди були вiльнi вiд грiха та безпечнi вiд усякого сум’яття.
!Кладе патену під Гостію, відкриває Чашу, преклоняє коліно, встає, бере Гостію та, тримаючи Її обома руками над Чашею, ламає посередині, говорячи:
v. Через того ж Господа нашого Iсуса Христа, Сина Твого,
!І кладе на патену половину, яку тримає в правиці. Потому від частини, яка лишається в лівиці, відламує частину, говорячи:
Котрий з Тобою живе й царює в єдностi Святого Духа Бог.
!Частину, яка лишилася в лівиці, долучає до половини на патені, а невелику частину тримає в правиці над Чашею, яку підтримує лівицею та гучним голосом промовляє:
V. На всi вiки вiкiв.
R. Амiнь. 
!Тою ж частинкою тричі робить знак хреста над Чашею, промовляючи:
v. Мир ++ Господній нехай ++ завжди буде ++ з вами.
R. I з духом твоїм.

!І опускає частинку Гостії в Чашу, тихо говорячи:
v. Це з’єднання i освячення Тiла i Кровi Господа нашого Iсуса Христа нехай буде нам, приймаючим, на життя вічне. Амінь.
!Відкриває Чашу, преклоняє коліно, встає та, схилившись над Таїнством зі зведеними руками та тричі б’ючи себе в груди, говорить середнім голосом наступні слова.
(Миряни при цьому або при співі цих слів стають на коліна та теж б’ють себе в груди на кожному з закликів.)

!*nD
!  
v. Агнче Божий, що береш грiхи свiту, помилуй нас.
v. Агнче Божий, що береш грiхи свiту, помилуй нас.
v. Агнче Божий, що береш грiхи свiту, даруй нам мир.
!&AgnusHook

!*D 
! На Месах за померлих:
v. Агнче Божий, що береш грiхи свiту, даруй їм спочивання.
v. Агнче Божий, що береш грiхи свiту, даруй їм спочивання.
v. Агнче Божий, що береш грiхи свiту, даруй їм спочивання вічне.

!Після цього, звівши руки на вівтарі та схилившись, тихо говорить наступні молитви:
!*&CheckQuiDixisti
v. Господи Ісусе Христе, Ти сказав своїм Апостолам: “Мир залишаю вам, мир мій даю вам”: не зважай на мої гріхи, але на віру своєї Церкви і, згідно з Твоєю волею, обдаруй її миром та єдністю, Котрий живеш і царюєш на віки вічні. Амінь.

!*&CheckPax
!Якщо передається знак миру, священик цілує вівтар та, передаює мир диякону, той передає піддиякону, і так далі за старшинством. При цьому між тим, хто передає та тим, хто приймає, відбувається наступний діалог:
v. Мир з тобою.
R. І з духом твоїм.

!*D
!На Месах за померлих мир не передається.

v. Господи Iсусе Христе, Сину Бога живого, Ти з волi Отця за спiвучастю Святого Духа Своєю Смертю оживив світ: визволи мене цим Пресвятим Тiлом i Кров’ю Твоєю вiд усього мого беззаконня й вiд усякого зла. Вчини також, щоб я завжди виконував Твої заповiдi та не дозволь менi нiколи вiдлучитися вiд Тебе. Котрий з тим же Богом Отцем i Святим Духом живеш i царюєш, Бог на всi вiки вiкiв. Амiнь.

v. Hехай Причастя Тiла Твого, Господи Iсусе Христе, яке я негiдний збираюся прийняти, не накличе на мене суд та осудження, але завдяки Твоєму милосердю охороняє мене та лiкує мою душу й тiло. Котрий живеш i царюєш з Богом Отцем в єдностi Святого Духа, Бог на всi вiки вiкiв. Амiнь.

!Преклоняє коліно, підіймається й говорить:
v. Хлiб небесний прийму та iм’я Господнє призову.
!Потім, трохи схилившись, бере обидві частини Гостії між великим та вказівним пальцями лівиці та тримає патену між тим же вказівким та середнім пальцями, правицею тричі б’ючи себе в груди, трохи голосніше вимовляє перші слова, з благочестям та смиренням:
V. Господи, я не достойний, (і тихим голосом продовжує) щоб Ти прийшов до мене, але скажи лише слово, i одужає душа моя.
V. Господи, я не достойний, (і тихим голосом продовжує) щоб Ти прийшов до мене, але скажи лише слово, i одужає душа моя.
V. Господи, я не достойний, (і тихим голосом продовжує) щоб Ти прийшов до мене, але скажи лише слово, i одужає душа моя.

!Потім бере Гостію в правицю й, роблячи Нею знак хреста на собі, тримаючи Її над патеною, говорить:
v.  Тiло Господа нашого Iсуса Христа нехай береже душу мою на вiчне життя. Амінь.
!І, схилившись, з пошаною споживає обидві частини Гостії. Після цього кладе патену на корпорал та, випроставшись, зводить руки та перебуває деякий час в тиші та спогляданні Найсвятішого Таїнства.

!Потім відкриває Чашу, преклоняє коліно, збирає частинки Гостії з корпоралу патеною в Чашу, в цей час говорячи
(Пс. 115, 3-4 та 17, 4:)
v. Чим відплачу Гоcподеві за вcе, що він дав мені? Чашу спасіння прийму, і Ім’я Господнє призову. Проcлавляючи, призиватиму Гоcпода і від ворогів моїх cпаcуcя.
!Бере Чашу в правицю та робить Нею знак хреста на собі, говорячи:
v. Кров Господа нашого Iсуса Христа нехай береже душу мою на вiчне життя. Амiнь.
!Та, тримаючи лівицею патену під Чашею, з пошаною споживає всю Кров з частинкою. Після цього, якщо є причасники, причащає їх.

&Communio_Populi
wait16

!Далі він говорить:
v. Те, що ми спожили вустами, Господи, нехай сприймемо чистим розумом, i тимчасовий дар нехай стане нам зціленням вічним.
!В цей час він подає чашу (чи циборій) служителю, який вливає в неї трохи вина для очищення, та продовжує:
v. Тiло Твоє, Господи, Яке я спожив, i Кров, Що випив, нехай поєднається з моїм нутром, i прошу, щоб плями грiха не лишилося на менi, вiдновленому чистим i святим Таїнством. Який живеш i царюєш на вiки вiчнi. Амiнь
!Омиває вином та водою пальці над чашею й витирає їх, після чого випиває воду й вино з чаші, витирає вуста й чашу, яку, склавши корпорал, накриває й поміщає на вівтарі. В цей час служителі переносять месал. Звівши руки, священик читає текст співу на Причастя.

# Спів на Причастя
&communio

# Запричасна молитва
!Після цього він йде до центру вівтаря, цілує його й обертається до народу, говорячи наступне.
S. Господь з вами.
R. I з духом твоїм.
!Повернувшись до вівтаря, говорить:
&postcommunio

# Завершення
!Після останньої молитви: 
S. Господь з вами.
R. I з духом твоїм.

&itemissaest

!*&placeattibi
!Тоді целебрант схиляється над вівтарем зі зведеними на ньому руками й тихо говорить:
v. Нехай буде приємна Тобi, Свята Трiйце, покiрнiсть мого служiння, i прошу, щоб жертва, яку я, негiдний, принiс перед очi Твоєї Величностi, була для Тебе прийнятна, а менi та всiм, за кого я її приносив, заради Твоєї милостi вона була на примирення з Тобою. Через Христа, Господа нашого. Амiнь.

!*&CheckBlessing
!Після цього він цілує вівтар та, піднісши очі, розвівши, простягнувши та звівши руки, та схиливши голову перед хрестом, дає благословення.
(Миряни приймають його навколішки та одразу встають.)
v. Нехай благословить вас Бог Всемогутнiй
!і, обернувшись до людей, благословляє
v. Отець, i Син, + i Святий Дух.
R. Амiнь.

!*D
!Коли замість Ite, Missa est говориться Benedicámus Dómino чи Requiescant in pace, благословення не дається, а одразу після Pláceat та поцілунку вівтаря целебрант читає Євангеліє від св. Йоана, коли воно читається.

!*&CheckUltimaEv
!Після цього священик зі сторони Євангелія говорить зі зведеними руками:
V. Господь з вами.
R. I з духом твоїм.
!І, роблячи знак хреста на книзі чи вівтарі, чолі, вустах і грудях, говорить:
&Ultimaev

!*R
# Молитви Лева ХІІІ
!  
S. Радуйся, Марiє, Благодатi повна! Господь з Тобою! Благословенна Ти мiж жiнками й благословенний плiд лона Твого, Iсус.
O. Свята Марiє, Мати Божа, молись за нас, грiшних, нинi i в годину смертi нашої. Амiнь.
S. Радуйся, Марiє, Благодатi повна! Господь з Тобою! Благословенна Ти мiж жiнками й благословенний плiд лона Твого, Iсус.
O. Свята Марiє, Мати Божа, молись за нас, грiшних, нинi i в годину смертi нашої. Амiнь.
S. Радуйся, Марiє, Благодатi повна! Господь з Тобою! Благословенна Ти мiж жiнками й благословенний плiд лона Твого, Iсус.
O. Свята Марiє, Мати Божа, молись за нас, грiшних, нинi i в годину смертi нашої. Амiнь.
_
O. Слався, Царице, Мати милосердя! Життя, насолодо i надiє наша, слався! До Тебе взиваємо, вигнанцi, потомки Єви. За Тобою зiтхаємо, тужимо i плачемо у цiй слiз юдолi. Дiво, заступнице наша, просимо, милосерднi очi зверни на нас. Й Iсуса, благословенний плiд утроби Твоєї, по цiм вигнаннi покажи нам. О ласкава, о милосердна, о солодка Дiво Марiє.
S. Молись за нас, Пресвята Богородице,
O. Щоб ми удостоїлись обiтниць Христових.
_
S. Молiмося. Боже, Притулку й Сило наша, милостиво поглянь на народ, що до Тебе взиває, та за заступництвом Преславної та Непорочної Дiви Богородицi Марiї з блаженним Йосифом, Її обручником та блаженними апостолами Твоїми Петром i Павлом, та всiми святими, милостиво й прихильно вислухай молитви, якi приносимо Тобi за навернення грiшникiв i за свободу та пiднесення святої Матерi-Церкви. Через Того ж Христа, Господа нашого. Амінь.
_
O. Святий Архангеле Михаїле! Допомагай нам у боротьбi, а проти негiдностi й пiдступiв сатани будь нам обороною. Нехай Бог його подолає, покiрно про це просимо. А Ти, о вождю Небесних Сил, сатану та iншi злi духи, якi на згубу людських душ по свiтi витають, з допомогою Божою скинь до пекла. Амiнь.
_
S. Пресвяте Серце Iсуса, 
O. Помилуй нас.
S. Пресвяте Серце Iсуса, 
O. Помилуй нас.
S. Пресвяте Серце Iсуса, 
O. Помилуй нас.
