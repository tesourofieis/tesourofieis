!Приступивши до вівтаря, священник розкладає корпорал і готує чашу, заливаючи вино та воду.  Подаючи воду, міністрант каже:
S. Благословіть.	
!Священник благословляє воду словами:
P. В Ім'я Отця, і Сина, і Святого духа. 
S.  Амінь.

!Це благословіння не промовляється під час Мес за померлих.  В співаних Месах (Missa Cantata) священик приготовляє чашу під час співу Респонсорію.  В урочистих Месах субдиякон приносить чашу священикові, котрий сидить на лавці з боку Епістоли, і той готує її там. 

!Священик тихо каже:
Просимо Тебе, Господи, передувати Своїм натхненням та супроводжувати Своєю допомогою нашi дiла; щоб кожна наша дія завжди вiд Тебе починалася i закiнчувалася, через Тебе почавшись. Через Христа, Господа нашого. Амiнь. !Миряни стають на коліна. 

!Зiйшовши вниз, священик робить глибокий поклон та вголос говорить:
P.  В iм’я Отця + i Сина, i Святого Духа. Амінь.
P.  Прославляйте Господа, бо Він благий.
S.  Бо повік милість Його.
P.  Cповiдаюся Богу Всемогутньому, i блаженнiй завжди Дiвi Марiї i блаженному Домiнiку, отцю нашому, i всiм святим, i вам, браття, що дуже згрiшив я думкою, словом, вчинком i недбальством, моя провина: прошу вас молитися за мене.
S.  Нехай змилосердиться над тобою Всемогутнiй Бог Всемогутнiй Бог i вiдпустить тобi грiхи твої: визволить тебе вiд усякого зла; спасе й утвердить тебе у всякому доброму дiлi, i допровадить тебе до життя вiчного.
P. Амінь.
S.  Cповiдаюся Богу Всемогутньому, i блаженнiй завжди Дiвi Марiї, i блаженному Домiнiку, отцю нашому, i всiм святим, i тобi, отче, що дуже згрiшив я думкою, словом, вчинком i недбальством, моя провина: прошу тебе молитися за мене.
P. Нехай змилосердиться над вами Всемогутнiй Бог i вiдпустить вам грiхи вашi: визволить вас вiд усякого зла; спасе й утвердить вас у всякому доброму дiлi, i допровадить вас до життя вiчного.
S.  Амінь.
P.  Pозрiшення й вiдпущення всiх грiхiв ваших нехай подасть вам всемогутнiй i милосердний Господь.
S.  Амінь.
P.  Поміч наша в iменi Господа.
S.  Що створив небо й землю.

!Підіймаючись до вівтаря, священик, схилившись, говорить тихим голосом:Вiддали вiд нас, Господи, нечестя нашi, щоб ми змогли увiйти в Святе святих з чистими думками. Через Христа, Господа нашого. Амiнь.

!Миряни встають, якщо стояли на колінах. !Після цього священик робить хресне знамення на вівтарі та цілує його, після чого, осіняючи себе хресним знаменням, читає інтроїт.
P.  Господи, помилуй.
S.  Господи, помилуй.
P.  Господи, помилуй.
S.  Христе, помилуй.
P.  Христе, помилуй.
S.  Христе, помилуй.P.  Господи, помилуй.
S.  Господи, помилуй.P.  Господи, помилуй.!Після цього, розвівши та звівши руки й дещо схиливши голову, священник говорить, коли це предписано, Слава во вишніх (Слава во вишніх не говориться в час Адвенту, від Сімдесятдення до Великої Суботи (крім як у Великий Четвер), в будні та на Месах за померлих.)Слава во вишнiх Богу, i на землi мир людям доброї волi. Прославляємо Тебе, благословляємо Тебе, поклоняємось Тобi, величаємо Тебе. Подяку Тобi складаємо, бо велика слава Твоя. Господи Боже, Царю небесний, Боже Отче Всемогутнiй, Господи Сину єдинородний, Iсусе Христе, Господи Боже, Агнче Божий, Сину Отця. Що береш грiхи свiту, помилуй нас. Що береш грiхи свiту, прийми благання нашi. Що сидиш праворуч Отця, помилуй нас. Бо лише Ти є Святий, лише Ти Господь, лише Ти Всевишнiй, Iсусе Христе. Зi Святим Духом у славi Бога Отця. Амiнь.

!Після цього, поцілувавши вівтар посередині та обернувшись до людей, говорить:
P.  Господь з вами.
S.  I з духом твоїм.

!І читає одну чи декілька молитов, за чином дня. На першу та останню відповідають Amen. За цим йде одне чи декілька читань з градуалом, тракт чи алілуя, інколи з секвенцією. Перед читанням Євангелія священик тихо молиться:
P.  Господь нехай буде в серцi моїм та на устах моїх, щоб гiдно й належне возвiстив я Його Євангелiє. Амiнь.

!Він починає читання Євангелія зі складеними руками, кажучи:
P.   Господь з вами. 
S.  I з духом твоїм.
P.  Початок (або Продовження) Святого Євангелiя вiд N 
S.  Слава Тобi, Господи.

!Кажучи це, він великим пальцем креслить знак хреста на книзі, а також на чолі, вустах та грудях, а потім робить великий знак хреста. Те ж роблять вірні.
!Закінчивши уривок, священик осіняє себе та месал знаком Хреста та цілує Євангеліє, говорячи тихим голосом:
P.  Нехай словами Євангелiя очистяться нашi провини.

!Після цього, ставши при середині вівтаря, розвівши, простягнувши та звівши руки, говорить, коли це предписано, перші слова Символу віри, а тоді продовжує читати його з Месалу, ставши біля нього:
Вірую в єдиного Бога Отця, Вседержителя, Творця неба і землі, всього видимого і невидимого. І в єдиного Господа Ісуса Христа, Сина Божого, Єдинородного, від Отця родженого перед всіма віками. Бога від Бога, Світло від Світла, Бога істинного від Бога істинного, родженого, несотвореного, єдиносущного з Отцем, що через Нього все сталося. Він задля нас, людей, і нашого ради спасіння зійшов із небес (всі вклякають), і воплотився з Духа Святого і Марії Діви, і став чоловіком. І був розп’ятий за нас за Понтія Пилата, і страждав, і був похований. І воскрес у третій день згідно з Писанням. І вознісся на небо, і сидить праворуч Отця. І вдруге прийде зі славою судити живих і мертвих, а Його Царству не буде кінця. І в Духа Святого, Господа Животворного, що від Отця і Сина ісходить, що з Отцем і Сином рівнопоклоняємий і рівнославимий, що говорив через пророків. І в єдину, святу, вселенську й апостольську Церкву. Ісповідую одне Хрещення на відпущення гріхів. Очікую воскресіння мертвих і життя ☩ майбутнього віку. Амінь.!Після цього, поцілувавши вівтар та обернувшись до людей, говорить:

P.  Господь з вами. 
S. I з духом твоїм. 
P.  Молімося.

!Розвівши та звівши руки, священик тихим голосом говорить Оферторій:
P.  Що воздам Господеві за все, що Він воздав мені?

!Бере чашу та патену з гостією й каже:
P.  Чашу спасіння прийму, і Ім’я Господнє призову.

!І ще каже:
P.  Прийми, Свята Трiйце, це приношення, яке я складаю Тобi на спомин страждань Господа нашого Iсуса Христа та прошу, щоб, ставши угодним Тобi, воно зiйшло перед очі Твої, i послужило на вiчне спасiння менi й усiм вiрним .

!Після цього на співаних Месах буває кадіння.
!Потім священик омиває руки, говорячи:Умию в невинності руки мої і обійду жертовник Твій, Господи, Щоб почути мені голос хвали Твоєї і звістити всі чудеса Твої. Господи, возлюбив я красу дому Твого і місце обителі слави Твоєї.

!Схилившись у середини вівтаря, священик говорить:Прийми нас, Господи, в дусі смирення та зі сокрушеною душею, і нехай наша жертва перед Тобою буде такою, щоб Ти прийняв її сьогодні, і вона була б Тобі до вподоби, Господи Боже.

!Cвященик цiлує вiвтар, та повертається до вiрних, розводячи та зводячи руки, говорить перші слова голосно, а наступні тихо:Молiться, брати, щоб моя і в тій же мірі ваша жертва перед лицем Господнім стала угодною. 

!Повернувшись до вівтаря він продовжує:Почуй, Господи, молитву мою і крик мій до Тебе хай дійде.

!Закінчення Секрети та наступний діалог священик промовляє гучним голосом:
P.  На всі вiки віків. 
S.  Амінь.

P.  Господь з вами.
S.  I з духом твоїм.
P.  Угору серця.
S.  Пiдносимо їх до Господа.
P.  Подяку складаймо Господу Богу нашому.
S.  Достойне це i праведне.



!SanctusСвят, Свят, Свят Господь Бог Саваот. Повнi небеса i земля слави Твоєї. Осанна во вишнiх. Благословенний, + Хто iде в iм’я Господнє. Осанна во вишнiх.!Канон Меси Тебе, отже, Всеблагий Отче, смиренно благаємо і просимо, через Ісуса Христа, Твого Сина, нашого Господа, (цілує вівтар та, склавши руки, мовить:) щоб Ти прийняв (тричі чинить хресне знамення над хлібом і чашею, промовляючи:) і благословив ці + дари, ці + приношення, цю + святу непорочну жертву. (Розвівши руки, священик говорить:) Приносимо їх Тобі насамперед за Твою святу вселенську Церкву. Благоволи обдарувати її миром, охороняти, єднати і керувати нею по всій землі разом із Твоїм слугою нашим Папою H. і нашим єпископом Н., а також з усіма правовірними та сповідниками католицької й апостольської віри.

!Спомин живих Пам’ятай, Господи, про Твоїх слуг і слугинь H. i H. (зводить руки та трохи молиться за кого має намір; після цього з розведеними руками продовжує:) і про всіх тут присутніх, віра котрих Тобі відома та відданість знана, за яких ми приносимо Тобі цю жертву прославлення, або котрі самі її приносять, за себе і всіх своїх близьких, заради відкуплення своїх душ, заради надії на спасіння та свій порятунок і возносять свої молитви до Тебе, Бога вічного, живого й істинного.!Infra canonem:Перебуваючи з ними в сопричасті, ми з пошаною споминаємо передусім преславну завжди Діву Марію, Матір Бога і нашого Господа Ісуса Христа, а також святого Йосифа, Обручника Пресвятої Діви, і Твоїх святих Апостолів та Мучеників: Петра і Павла, Андрія Якова, Йоана, Тому, Якова, Филипа, Вартоломея, Матея, Симона і Тадея, Ліна, Клета, Климента, Сикста, Корнелія, Кипріана, Лаврентія, Хризогона, Йоана і Павла, Косьму і Дам’яна і всіх Твоїх Святих. Задля їхніх заслуг і молитов вчини, щоб ми в усьому зазнавали допомоги Твого покровительства (Зводить руки). Через Христа, Господа нашого. Амінь. Отож, просимо Тебе, Господи: прийми милостиво цю жертву служіння нашого і всієї Твоєї родини; дні ж наші облаштуй в Твоїм мирі, порятуй нас від вічної загибелі та зволь залічити до спільноти Твоїх вибраних (Зводить руки). Через Христа, Господа нашого. Амінь. Просимо Тебе, Боже: вчини ці принесені дари в усьому благос+ловенними, пред+писаними, затверд+женими, досконалими та угодними Тобі, щоб вони стали для нас Ті+лом і Кро+в’ю Твого возлюбленого Сина, Господа нашого Ісуса Христа. Котрий напередодні своїх страждань (бере хліб) взяв хліб у свої святі й достойні руки (підводить очі), підвів очі до неба, до Тебе, свого Всемогутнього Бога Отця (схиляє голову) і, склавши Тобі подяку, благо☩словив, розламав і дав своїм учням, кажучи:Берiть i їжте з цього всi:ЦЕ БО Є ТIЛО МОЄ.

!Промовивши ці слова, одразу вшановує освячену Гостію колінопреклонінням, потім підіймається, показує її народу, кладе на корпорал та знову вшановує, преклонивши коліно.  Відкривши чашу, священик говорить:
Так само після вечері (бере чашу обома руками): взяв цю преславну чашу в свої святі й достойні руки (схиляє голову), знову склавши Тобі подяку (лівицею тримає чашею, а правицею чинить над нею знак хреста), благо☩словив і подав своїм учням, кажучи:
Берiть i пийте з неї всi:ЦЕ БО Є ЧАША КРОВI МОЄЇ, НОВОГО I ВIЧНОГО ЗАВIТУ: ТАЙНА ВIРИ: КОТРА ЗА ВАС I ЗА БАГАТЬОХ БУДЕ ПРОЛИТА НА ВIДПУЩЕННЯ ГРIХIВ

!Вшановує Чашу поклонінням, встає, показує людям, ставить, накриває та знову вшановує, схиливши коліно.  Вставши, каже:Кожного разу, як робитимете це, на Мiй спомин робитимете.

!Потім, простерши руки у вигляді хреста, священик говорить:Тому, Господи, ми, Твої слуги і Твій святий народ, споминаючи як блаженні страсті Христа, Сина Твого, Господа нашого, так і Його воскресіння з відхлані та на небеса преславне вознесіння, приносимо Твоїй найдостойнішій величі з отриманих від Тебе дарів (зводить руки та тричі робить знак хреста над Гостією й Чашею водночас) Жертву + чисту, Жертву + святу, Жертву + непорочну: (осіняє хрестом Гостію) святий + Хліб вічного життя (осіняє хрестом Чашу) та Чашу + віковічного спасіння.

!Зводить руки, кажучи:Зверни на Неї Свій милостивий і ясний погляд та прийми Її, як Ти прийняв приношення Свого слуги, праведного Авеля, жертву нашого патріарха Авраама і те святе приношення, ту непорочну жертву, яку приніс Тобі Твій верховний священик Мелхіседек.

!Схрестивши руки на грудях та глибоко схилившись, говорить:Смиренно благаємо Тебе, Всемогутній Боже: нехай ця жертва руками Твого святого Ангела буде занесена на вишній Твій престол, перед обличчя Твоєї Божої величі, щоб ми, приймаючи з цього вівтаря Пресвяті (зводить руки та осіняє хрестом по черзі Гостію та Чашу) Ті+ло й Кр+ов Твого Сина, (робить знак хреста на собі) сповнилися всяким небесним благословенням і благодаттю (складає руки). Через Христа, Господа нашого. Амінь.

!Спомин померлих Пам’ятай також, Господи, про своїх слуг і слугинь H. i H., котрі перед нами відійшли зі знаком віри і покояться у сні миру.

!Благаємо Тебе: приведи їх та всіх, хто почиває у Христі, до місця прохолоди, світла та миру (складає руки). Через Христа, Господа нашого. Амінь.

!Правицею б’є себе в груди й дещо піднесеним голосом говорить:Також і нам, грішним (розпростерши руки, продовжує тихо) слугам Твоїм, котрі уповають на Твоє велике милосердя, благоволи дарувати участь у спільноті з Твоїми святими Апостолами та Мучениками: Йоаном Хрестителем, Стефаном, Матієм, Варнавою, Ігнатієм, Олександром, Марцеліном, Петром, Феліцитою, Перпетуєю, Агатою, Люцією, Агнесою, Цецилією, Анастасією і всіма Твоїми Святими; допусти нас до їхнього сонму: просимо Тебе не як Того, хто оцінює заслуги, але як Того, хто щедро дарує милість (складає руки). Через Христа, Господа нашого,Через Котрого, Ти, Господи, всі ці блага завжди твориш (тричі осіняє хрестом Гостію й Чашу разом), освяч+уєш, живо+твориш, благо+словляєш і даєш нам.
!Відкриває Чашу, преклоняє коліно, встає, бере Гостію вказівним та великим пальцем правиці та, тримаючи Чашу в лівиці, тричі робить над нею знак хреста Гостією від вінця до вінця, тихо говорячи:
Через Ньо+го, i з +Ним, i в Ньо+му (двічі чинить знак хреста Гостією між собою та Чашею, говорячи), Тобi, Боже Отче + Всемогутнiй, в єдностi Святого + Духа (припідіймає Чашу з Гостією, говорячи) всяка честь i слава.

!Поклавши Гостію й накривши Чашу, священик преклоняє коліно, встає та голосно вимовляє:
P.  На всі віки віків.
S.  Амінь.

!Священик зводить руки: Молiмося: Спасенними заповiдями навченi i божественною настановою натхненi, осмiлюємося взивати:Отче наш, що єси на небесах, нехай святиться iм’я Твоє, нехай прийде Царство Твоє, нехай буде воля Твоя як на небi, так i на землi. Хлiб наш насущний дай нам сьогоднi i прости нам провини нашi, як i ми прощаємо винуватцям нашим. I не введи нас у спокусу,S.  Aле визволи нас вiд лукавого.
P.  Амінь.

!Потім правицею бере патену між вказівним та середнім пальцями та, тримаючи її вертикально на вівтарі, тихо говорить:Визволи нас, просимо, Господи, вiд усякого зла: минулого, теперiшнього та майбутнього, i за заступництвом блаженної та славної Приснодiви Богородицi Марiї, святих апостолiв Твоїх Петра i Павла, а також Андрiя, i всiх святих (патеною осіняє себе хрестом), обдаруй милостиво нашi днi миром (цілує патену), щоб з допомогою Твого милосердя ми завжди були вiльнi вiд грiха та безпечнi вiд усякого сум’яття. Через того ж Господа нашого Iсуса Христа, Сина Твого, Котрий з Тобою живе й царює в єдностi Святого Духа Бог.

!Розламавши Гостію, священик гучним голосом промовляє:
P.  На всi вiки вiкiв.
S.  Амiнь.

!Частинкою Гостії тричі робить знак хреста над Чашею, промовляючи: 
P. Мир + Господній нехай + завжди буде + з вами.
S.  I з духом твоїм.

!Причастя Агнче Божий, що береш грiхи свiту, помилуй нас.Агнче Божий, що береш грiхи свiту, помилуй нас.Агнче Божий, що береш грiхи свiту, даруй нам мир.

!І опускає частинку Гостії в Чашу, тихо говорячи:Це найсвятiше з’єднання i освячення Тiла i Кровi Господа нашого Iсуса Христа нехай буде менi та всiм, якi приймають Їх, на здоров’я душi й тiла та на спасенне приготування до заслуговування та отримання вiчного життя. Через Христа Господа нашого. Амiнь.

!Цілує вінця Чаші та, схилившись, читає молитву перед Причастям:Господи Iсусе Христе, Сину Бога живого, Ти з волi Отця за спiвучастю Святого Духа Своєю Смертю оживив світ: визволи мене цим Пресвятим Тiлом i Кров’ю Твоєю вiд усього мого беззаконня й вiд усякого зла. Вчини також, щоб я завжди виконував Твої заповiдi та не дозволь менi нiколи вiдлучитися вiд Тебе. Котрий з тим же Богом Отцем i Святим Духом живеш i царюєш, Бог на всi вiки вiкiв. Амiнь.

!Причащаючись, говорить:Тiло й Кров Господа нашого Iсуса Христа нехай бережуть мене на вiчне життя. Амінь.

!Після причастя священика, якщо є причасники-миряни, причащає їх. Там, де є такий звичай, перед причастям мирян читається Confiteor та відпуст як на початку Меси.  Тоді священник преклоняє коліно, встає, бере одну маленьку Гостію, обертається до народу, тримаючи Її над циборієм чи патеною, й говоритьОсь Агнець Божий, ось Той, Хто бере грiхи свiту.

!Всі відповідають йому тричі, при цьому кожного разу б’ючи себе в груди:Господи, я не достойний, щоб Ти прийшов до мене, але скажи лише слово, i одужає душа моя.

!Миряни, готові до Причастя, підходять та стають на коліна вздовж вівтарної перегородки чи, якщо її немає, на приготовані клянчники. Священик чи диякон підходить до кожного та, благословляючи його Гостією, говорить:Тiло Господа нашого Iсуса Христа + нехай збереже тебе на життя вiчне. Амiнь.

!Після причастя мирян священик повертається до вівтаря, ховає Гостії, які лишилися, в дарохранительницю та під час омиття пальців тихо говорить:Те, що ми спожили вустами, Господи, нехай сприймемо чистим розумом, щоб Тiло й Кров Господа нашого Iсуса Христа були нам вiчними лiками. Амiнь.

!Очистивши та накривши чашу, він читає причасний антифон і вітає людей:
P. Господь з вами.
S.  I з духом твоїм.

!І читає запричасну молитву, на яку відповідають: Амінь.
!І знову повертається до людей, кажучи:
P.  Господь з вами.
S. I з духом твоїм.
P.  Iдiть, жертва звершена.S.  Богу подяка.

!Якщо в Месі не читалась Слава во вишніх, він замість Ite, Missa est каже:
P.  Благословім Господа.
S.  Богу подяка.На Месах за померлих дві останні репліки заміняються на:
P.   Нехай спочивають у мирі.
S.  Амінь.

!Тоді целебрант схиляється над вівтарем зі зведеними на ньому руками й тихо говорить:Нехай буде приємна Тобi, Свята Трiйце, покiрнiсть мого служiння, i прошу, щоб жертва, яку я, негiдний, принiс перед очi Твоєї Величностi, була для Тебе прийнятна, а менi та всiм, за кого я її приносив, заради Твоєї милостi вона була на примирення з Тобою. Через Христа, Господа нашого. Амiнь.

!Після цього він цілує вівтар та, піднісши очі, розвівши, простягнувши та звівши руки, та схиливши голову перед хрестом, дає благословення. Миряни приймають його навколішки. 
P. Нехай благословить вас Бог Всемогутнiй (і, обернувшись до людей, благословляє), Отець, i Син, + i Святий Дух. 
S.  Амінь.

!Після цього священик зі сторони Євангелія (ліворуч від центру вівтаря) говорить зі зведеними руками:
P.  Господь з вами.S.  I з духом твоїм.!І, роблячи знак хреста на книзі чи вівтарі, чолі, вустах і грудях, а потім і на собі загалом, говорить:P. Початок Євангелiя вiд Йоана (чи, коли читається інше Євангеліє, відповідний заголовок):Споконвіку було Слово, і з Богом було Слово, і Слово було – Бог. З Богом було воно споконвіку. Ним постало все, і ніщо, не постало без нього. У тому, що постало, було життя, і життя було – світло людей. І світло світить у темряві, і не пойняла його темрява. Був чоловік, посланий Богом, ім’я йому – Йоан. Прийшов він свідком – свідчити світло, щоб усі з-за нього увірували. Не був він світло – був лише, щоб свідчити світло. Справжнє то було світло – те, що просвітлює кожну людину. Воно прийшло у цей світ. Було у світі, і світ ним виник - і світ не впізнав його. Прийшло до своїх, – а свої його не прийняли. Котрі ж прийняли його – тим дало право дітьми Божими стати, які а ім’я його вірують; які не з крови, ані з тілесного бажання, ані з волі людської, лише – від Бога народилися. (На наступних словах преклоняємо коліно:) І Слово стало тілом, і оселилося між нами, і ми славу його бачили – славу Єдинородного від Отця, благодаттю та істиною сповненого.
S. Богу подяка.



!*R
# Молитви Папи Льва
!Промовляються тільки після читаних Мес, стоячи на колінах. 
P. Радуйся, Марія, благодаті повна: Господь з тобою; благословенна ти між жінками, і благословенний плід лона твого, Ісус. 
A. Свята Маріє, Мати Божа, молись за нас, грішних, нині і в годину смерті нашої. Амінь. 
P. Радуйся, Марія, благодаті повна: Господь з тобою; благословенна ти між жінками, і благословенний плід лона твого, Ісус. 
A. Свята Маріє, Мати Божа, молись за нас, грішних, нині і в годину смерті нашої. Амінь. 
P. Радуйся, Марія, благодаті повна: Господь з тобою; благословенна ти між жінками, і благословенний плід лона твого, Ісус. 
A. Свята Маріє, Мати Божа, молись за нас, грішних, нині і в годину смерті нашої. Амінь. 
_
A. Слався, Царице, Мати милосердя! Життя, насолодо і надіє наша, слався! До Тебе взиваємо, вигнанці, потомки Єви. За Тобою зітхаємо, тужимо і плачемо у цій сліз юдолі. Діво, заступнице наша, просимо, ми­лосердні очі зверни на нас. Й Ісуса, благословенний плід утроби Твоєї, по цім вигнанні покажи нам. О ласкава, о милосердна, о солодка Діво Маріє. Молись за нас, Пресвята Богородице Діво.
O. Щоб ми удостоїлись обітниць Христових.  
_ 	
P. Молімося. Боже, прихистку та сило наша, поглянь милостиво на люд Твій, що до Тебе взиває, і через заступництво пресвятої та пренепорочної Богородиці Діви Марії, зі святим Йосифом, її обручником, з блаженними апостолами Твоїми Петром і Павлом, та з усіма святими, в милосерді вислухай наші молитви заради навернення грішників та заради визволення та прославлення святої Матері-Церкви: через Христа, Господа нашого. Амінь. 
_
A. Святий Архангеле Михаїле, допомагай нам у боротьбі, а проти підлості і нечистоти злого духа будь нам захисником. Нехай Бог подолає його, покірно про це просимо. А Ти, Владико Небесного війська, сатану та інших злих духів, які по цьому світі кружляють, щоб погубити душі, силою Божою скинь до пекла. Амінь 
_ 
P.  Найсвятіше Серце Ісуса,
A. Помилуй нас.
P.  
P.  Найсвятіше Серце Ісуса,
A. Помилуй нас.
P. 
P.  Найсвятіше Серце Ісуса,
A. Помилуй нас.

